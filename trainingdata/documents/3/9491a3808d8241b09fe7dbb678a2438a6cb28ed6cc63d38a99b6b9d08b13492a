{"text": "Yhdysvalloissa myydään kannabis-karjujen lihaa – Stara\nYhdysvalloissa myydään kannabis-karjujen lihaa\nViihdeuutiset 26.5.2013, 15:30 · Stara.fi\nMitä saadaan, kun kannabis ja sianliha yhdistetään keskenään? Vastaus lienee: Onnellinen amerikkalainen. Näin on, mikäli uskomme Seattlessa asuvaa teurastaja William Von Schneidauta. Mies myy lihakaupassaan niin sanotun pilvipossun pekonia suurella menestyksellä.\nBB Ranch -lihakaupassa vuosikausia possunpihvejä myynyt Von Scheneidau tietää, että onnellisen eläimen liha maistuu tehotuotettua lihaa paremmalta. Mies tekee nykyään yhteistyötä paikallisen lääkemarihuanaa myyvän liikkeen kanssa, ja liike toimitti kannabiskaupasta ylijääneet kasvit possujen mutusteltaviksi, KomoNews-televisiokanava raportoi.\nNyt kannabista syöneiden sikojen liha on mennyt kuin kuumille kiville sen herkullisen makunsa ansiosta. Liha ei nouse kauppiaansa mukaan päähän, mutta sen aromi hivelee siinä määrin syöjänsä makunystyröitä, että lihakauppias joutuu hetkellisesti myymään ei-oota.", "timestamp": "2020-01-28T09:28:57Z", "url": "https://www.stara.fi/2013/05/26/yhdysvalloissa-myydaan-kannabis-karjujen-lihaa/"}