{"text": "Potkiaispäivä - Keskeneräisten käsitöiden kuningatar - Vuodatus.net\nTänään se suuri juhla alkoi. Äsken olivat tyttären potkiaiset. Sinne piti jo pukeutua penkkaripukuun. Tässä tehdään lähtöä:\nHuomenna ovat sitten vuorossa penkkarit ja kuorma-auton lavalla ajelu. Harmi, kun on talvipakkanen. Vaivalla väsätyt puvut on kätkettävä toppatakkien alle. Onneksi koululla on kuitenkin toimintaa sisätiloissa, jotta nuorten (ja vanhempien) valmistautuminen ei mene ihan hukkaan.\nMeillä isä ehti sen verran omilta töiltään auttaa asiassa, että sahasi ja maalasi puisen miekan. Teippaaminen jäi tähän aamuun, mutta selvisimme siitä tyttären kanssa yhteisvoimin. Valkoiset, kultareunaiset käsineet sain myös pääteltyä vasta tänä aamuna. Kultareunat saavat kuulemma jäädä arkikäyttöön, näyttivät sen verran mukavilta.\nKagura Mikazuchi à la meidän perhe on valmiina juhlaan!\n3 Lähettänyt: Keskenerainen - 15.2.2017 klo 18.39\nKagura Migazuchi", "timestamp": "2017-09-21T23:08:29Z", "url": "https://kellariompelimo.vuodatus.net/lue/2017/02/potkiaispaiva"}