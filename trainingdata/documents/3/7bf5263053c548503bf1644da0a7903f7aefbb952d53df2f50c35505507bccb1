{"text": "Pirteät popot treenaukseen - Checklist - CASA Blogit\nMeikäläinen nyt sitten meni ja laittoi urheiluasiat kerralla kondikseen. Taskussa kuumottaa jäsenkortti SATS-Elixian saleille! Jippii! :) Tutustuin saleihin sekä ryhmäliikuntatunteihin vuokraamalla ystäväni jäsenyyttä. Parin kuukauden käytön jälkeen olin sitä mieltä, että ketju tarjoaa minulle sen, mitä eniten urheiluun ja treenaamiseen tarvitsen. Voisi ajatella, että kk-maksu on kova. Toisaalta omaan terveyteen ja hyvinvointiin laitettu raha on hemmetin hyvä sijoituskohde ja kasvattaa vuosien saatossa aika hyvää tuottoa. Ammattitermein kutsuisin tuota melko lailla pääomaturvatuksi sijoitukseksi...Nyt on aika satsata hyviin treenikuteisiin ja uusiin kenkiin. Vanhat dance-sneakerini palvelevat nimensä mukaisesti enemmän tunneilla, jossa kengän olisi hyvä vähän liukua. Lihaskuntotunneilla ja salilla sellainen kenkä on taas huono. Hätätilanteissa olenkin käyttänyt nyt sisätreeneissä juoksukenkiäni, kun pitoa on tarvittu enemmän. On siis aika päivittää treenikenkätilannetta ja ah, mitä pirteitä väripommeja kaupoista löytyykään! Juuri tuollaista kaipaan!Tekee niin paljon mieli ostaa näistä jotkut!Pirteän pinkit Adidakset olisivat oiva valinta, joskin mieltä vähän kutkuttaa nuo liukuvärjätyt lila-pinkit versiot Asics -merkiltä. Oranssin ja lilan kimppa toimii muuten todella hyvin noissa Niken melko kevyen näköisissä tossuissa. Samoin pinkki ja sähkönsininen toisessa mallissa. Aurinkoisen herkulliset Adidaksen kengät ovat ihanat, mutta eivät nuo moniväriset Reebokitkaan häviä väri-iloittelussa! Täällä ollaan ihan liekeissä tästä energiasta ja treenailun ilosta! :)Yritä näistä sitten valita...! Kenelläkään hyviä ja pirteitä tossu-suosituksia? :)(kuvat lainattu / Zalando)\nHeidi / Checklist - 20.1.2015 klo 12.02\nUUSI ELÄMÄ UUDESTA VUODES...", "timestamp": "2017-06-25T00:07:10Z", "url": "http://checklistbyblond.casablogit.fi/lue/2015/01/pirteat-popot-treenaukseen"}