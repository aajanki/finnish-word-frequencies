{"text": "Kemin palloseura - P10 KePS-09 - Jalkapallon riemua Kalle's Burgerin TammiCupissa!\nEtusivu »Joukkueet »P10 KePS-09 »Jalkapallon riemua Kalle's Burgerin TammiCupissa! »\nJalkapallon riemua Kalle's Burgerin TammiCupissa!\n1.2.2019 13:13 Uutiset / Pääsivusto\nJungon Arina Areenalla kävi kova tohina viime viikonloppuna, kun hallin kansoitti KePS:n ja MeLU:n yhteistyössä järjestämä kaksipäiväinen Kalle’s Burgerin TammiCup.\nJungon Arina Areenalla kävi kova tohina viime viikonloppuna, kun hallin kansoitti KePS:n ja MeLU:n yhteistyössä järjestämä kaksipäiväinen Kalle’s Burgerin TammiCup. Lauantaina pelikentillä viilettivät 2007 ja 2009 syntyneet pelurit, kun taas sunnuntaina vuoron saivat 2008 ja 2010 syntyneet. Yhteensä turnaukseen osallistui noin 900-1000 pelaajaa kymmenessä eri sarjassa. Mukana oli poikien ja tyttöjen joukkueita laajasti koko Pohjois-Suomen alueelta ja myös rajan toiselta puolelta Ruotsista. Myös järjestävät seurat Kemin Palloseura ja Merilappi United olivat vahvasti edustettuina turnauksessa.\nJunkohallissa nähtiin kahden päivän ajan aamusta iltaan liikkumisen iloa ja futiksen juhlaa, kun tulevaisuuden pelurit kirmasivat pallon perässä kentällä ja vanhemmat kannustivat sen laidalla. Harrastesarjoissa mitalit jaettiin palkinnoksi kaikille osallistuneille, kun taas kilpasarjoissa palkittiin kolmen kärki. Kovan uurastuksen päätteeksi voittoa pääsivät tuulettamaan mm. TP-47:n, OLS:n ja Santa Clausin juniorit. Voitto tai tappio, tärkeintä on toki nauttia kuningaslajin hurmasta ja sen Junkoon saapuneet juniorit todistivat osaavansa erittäin hienosti. Kokonaisuutena turnaus eteni hyvin, aikataulut pitivät ja viikonloppu sujui suunnitelmien mukaan.\nTulevana viikonloppuna mennään taas, kun Kalle’s Burgerin HelmiCup valtaa Junkohallin. KePS ja MeLU järjestävät ikäluokille 04-05 ja 06 kaksipäiväisen turnauksen 2.-3.2. Tervetuloa seuraamaan nuorien pelaajien jännittäviä otteluita!\nKaiharju", "timestamp": "2019-04-24T19:51:38Z", "url": "http://keps.fi/joukkueet/6285/uutiset/109206/jalkapallon-riemua-kalle-s-burgerin-tammicupissa"}