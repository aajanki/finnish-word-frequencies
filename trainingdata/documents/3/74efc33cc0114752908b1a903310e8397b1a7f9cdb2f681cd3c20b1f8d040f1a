{"text": "Joulutunnelmaa ja pakkausvirhe | Puutalobaby\nTerveiset täältä Malagan joulusta!\nVietämme jouluviikkoa isolla porukalla iiiiisossa (ja meidän silmään tosi hulppeassa) Airbnb:stä vuokratussa talossa Malagan asuma-alueella. Jouluperinteitä on noudatettu: kuusta koristeltu, lumiukko katsottu ja Tipe tipe tiptapiteltu. Ja meille uutena juttuna käytiin katsomassa Malagan jouluvalojen valoshow – aiempina vuosina tuo olikin jäänyt meiltä väliin!\nKohta istahdan taas joulupäivän ruokapöytään (olen tässä kattausoperaation tiellä, kun naputtelen vain konettani – sori!), mutta näin pikaisesti tässä parin kuvan verran meidän joulutunnelmia aatolta ja aatonaatolta.\nMutta akuutin pakkaamisvirheen kyllä tein. Aivopieru. Ajatusvirhe.\nJoulun viettoon lähtiessä pakkasin meille mukaan rutkasti merinovillaa, villasukkia, villaneuleita ja kaikenlaista pörröisenlokoisaa joululekotteluun. Tietysti. Kun siis joulu ja kaikkea.\nKun sitten todellisuudessa ripustelin pyykkejä ulos näin…\nNo, onneksi laukusta löytyi tuo yksi hamonen (jota olin suunnitellut käyttäväni villasukkahousujen kanssa). Olenpa sitten samassa hameessa koko viikon, jos nämä joululomasäät tällaisina jatkuvat :)\nHuomenna karataan Joelin kanssa vuorokaudeksi kahdenkeskeiselle minilomalle – ihanaa!\nLokoisaa joulupäivien jatkoa kaikille! <3", "timestamp": "2019-03-24T01:12:27Z", "url": "http://www.puutalobaby.fi/joulutunnelmaa-ja-pakkausvirhe/"}