{"text": "Symposium Infra – Mustilla Vesillä ft. Speakeasy | Redrum-187.com\nMedia, Uutiset, Videot\t| 1.10.2012 | Kirjoitti: UncleSam | 1 kommentti\nKonnan ja tuottaja Ghost Roguen muodostama Symposium Infra julkaisee tämän vuoden marraskuussa Pohjola -nimisen debyyttialbuminsa. Levyllä on yhdistelty perinteistä tarinankerrontaa ja nykypäivän teemoja. Viittauksia löytyy mm. Kalevalaan ja muihin suomalaisiin kansantarinoihin. Tunnelmat vaihtelevat Pohjolan vuodenaikojen tapaan kevyemmästä fiilistelystä raskaampaan melankoliaan.\nLevyn on tuottanut joensuulainen Ghost Rogue, joka on tähän asti keskittynyt säveltämään ulkomaisille artisteille. Yhteistyökumppaneista löytyy mm. Vinnie Pazin End Of Days -raidalla vieraillut Block McCloud, sekä ranskalainen La Casa Del Phonky. Tarinoinnista vastaa puolestaan Helsingissä kynäänsä pyörittävä Konna, joka on aiemmin julkaissut yhdessä Adebizin kanssa Korvia Myöten EP:n, sekä vuonna 2010 valmistuneen soolodebyyttinsä SEI7SEMÄN (3rd Rail Music). Dekkien takana häärii puolestaan Kajaanin oma korpisoturi DJ Tatc, joka on totuttu näkemään Mac Buenon aisaparina useilla julkaisuilla ja keikoilla ympäri Suomen. Lisäksi levyllä kuullaan Speakeasyn saksofonia, sekä Kassu Kapasen basso-taiturointia. Molemmat muusikot vaikuttavat mm. Koivuniemen Herrat-kokoonpanossa.\nRedrum-187:lla on ilo tarjoilla tältä mielenkiintoiselta projektilta uunituore videosingle. Mustilla Vesillä sopii hyvin näin uuden alkavan viikon hieman raskaisiin tunnelmiin. Kappaleella kuullaan mukana myös Speakeasyn saksofonit.\nSymposium Infra – Pohjola LP kaupoissa marraskuussa 2012!\nYksi kommentti artikkeliin “Symposium Infra – Mustilla Vesillä ft. Speakeasy”\n888 kirjoitti klo 01.10.2012 20:58:\nTiukkaa paskaa ja omaperänen meininki tässä !\nSpeakeasy - Tähän Asti Opittua 2012 ft. Konna, Shaka, Adebizi & Jontti\nDyniz - RST 2CD (tsekkaa video!)\nJodarok - Herää Herää / Peittoo Kiskoo -video\nJontti - Sota On Sairautta (video)\nJulma-Henri - Punainen ft. RPK (Video)", "timestamp": "2017-08-17T13:49:14Z", "url": "https://www.redrum-187.com/2012/10/symposium-infra-mustilla-vesilla-ft-speakeasy/"}