{"text": "Parasta puutarhasta: Jouluruukkua!\nJouluruukkua!\nKaksi kuukautta jouluun on, laskin aivan itse äsken... hui!\nVielä ei kuitenkaan tarvitse aloittaa jouluhössötystä sen kummemmin, paitsi että nyt voi jo tehdä hyvillä mielin Jouluruukkua!\nMonet jouluruoat ovat niin hyviä,\nettä niitä kannattaa ehdottomasti tehdä muulloinkin kuin vain joulun aikaan. Monethan ovat hyvin yksinkertaisia kasvisruokia kotimaisista kasviksista, etenkin juureksista, vaikkapa laatikot.\nJouluruukku ei ole perinteisiä jouluruokia, meillä sitä on tehty vuodesta 1992. Tarkistin juuri, sillä alkuperäinen ohje on peräisin mainoksesta Kotivinkin Joululehdessä tuolta vuodelta, meillä muunneltu hiukan mm. gluteenittomaksi. Hiukka työläs, mutta ehdottomasti vaivan väärti.\nTähän ihanuuteen tulee lähinnä juureksia ja yrttejä, se käy hyvin monen ruoan lisukkeeksi vaikkapa perunan sijaan tai ihan pääruoaksikin. Nimikin on niin mukava, että käytämme sitä ympäri vuoden, siitä tulee aina hyvällä tavalla vähän jouluinen olo. Itse asiassa varsinaiseen joulupöytään tämä ei meillä kuulukaan, vaan ehkä enemmänkin joulunodotukseen.\nJa näin se menee:\n1/2 kg porkkanaa\n1/2 kg lanttua\n1 tl salviaa\n2,5 dl kermamaitoa\n200 g juustoa, esim. Emmental\nKuori kasvikset ja leikkaa hyvin ohuiksi viipaleiksi. Yhdistä suola ja mausteet keskenään. Kaada kerma kattilaan, lisää jauhot ja kuumenna sekoittaen. Lisää raastettu juusto ja sekoita, kunnes juusto on sulanut.\nLado kasvisviipaleet kerroksittain parin-kolmen litran uunivuokaan. Ripottele mausteseosta ja kaada juustokastiketta kerrosten väliin. Peitä astia kannella tai alumiinifoliolla. Kypsennä 175-200 asteessa noin pari tuntia, tarkkaile kypsymistä. Poista kansi tai folio kypsentämisen loppuvaiheessa, jotta pinta saa väriä. Vinkki: myös punajuuri sopii tähän hyvin, vaikka lantun tilalle, ja toki muitakin juureksia voi käyttää.\nSipulinniskat kierteelle ja muita säilöntähommia\nFine dinig versus kotiruoka\nSunnuntai-illan pelastaja\nKeittiön sydän\nEnsimmäinen Parasta puutarhasta -kilpailu!\nTiedätkö mitä,\nVähän hilettä pinnassa\nHyvä, ettei jäänyt viime tippaan...\nVerta viiskymppisillä :x\nKiisselit - helppoa, halpaa, hyvää!\nHuh, suppiloita\nHiekkaan vai turpeeseen?\nSyksyn tärkein retki\nJuurekset ylös!\nLempikasvini\nMaalaiselämää ja kaupunkilaiselämää\nPuutarhassa, kokkailua, talossa...", "timestamp": "2017-06-27T15:45:28Z", "url": "http://parastapuutarhasta.blogspot.com/2013/10/jouluruukkua.html"}