{"text": "Hittilaji haltuun: parhaat frisbeegolfradat koko perheelle\nLauantai 27.8.2016 klo 16.00 Frisbeegolf on noussut yhdeksi suosikkiharrastuksista. Listasimme kymmenen lapsiperheille sopivinta rataa.\nLUE MYÖSValitse oikea kiekko\nFrisbeegolf on noussut niin suosituksi, että ratoja on jo 500. Lajia suosivat perheet, koska se sopii yhteiseen ulkoiluhetkeen. Vaikeustaso vaihtelee. Osa radoista sopii perheille paremmin. Suomesta on vaikea löytää paikkakuntaa, jonne ei olisi rakennettu frisbeegolfrataa.Laji on kovassa nosteessa, mistä kertovat luvutkin. Tällä hetkellä Suomen Frisbeegolfliiton (SFL) jäsenseuroissa on vajaat 5 000 jäsentä ja rekisteröimättömiä harrastajia arvioidaan olevan reilusti yli 100 000.- Ratoja on yli 500 ja niitä nousee kymmeniä vuosittain, laskee liiton toiminnanjohtaja Mikko Kaakinen.Suomi on noussut yhdeksi frisbeegolfin mahtimaista myös kilpatasolla. Mikael Hakala voitti MM-hopeaa 16-vuotiaiden juniorien sarjassa. Lisäksi suomalaiset pitävät EM-valtikkaa tällä hetkellä kolmessa eri luokassa.- Uskon, että lajissa vetää suhteellisen matala aloituskynnys ja se, että ratoja on lähes joka paikkakunnalla. Luontoliikuntalaji on luontevaa liittää perheen yhteiseen ulkoiluhetkeen. Lisäksi laji on erittäin edullinen. Useimmat radat ovat ilmaisia. Parhaiten perheille sopivat radatHarju, JyväskyläPitkäkatuVäylien lukumäärä: 6Harjun stadionin kupeessa oleva rata soveltuu aloittelijoille. Väylät ovat helppoja ja sopivat myös pikkulapsille. Teräväreunaisten draiverikiekkojen käyttö on kielletty.Hiironen, OuluUrheilupuistontieVäylien lukumäärä: 18Hiirosen rata lukeutuu Suomen perinteisimpien puistoratojen joukkoon. Myös muutama ahtaampi metsäväylä. 18 väylää, joten lapsilta vaaditaan kärsivällisyyttä.Härmä, KauhavaVaasantie 22Väylien lukumäärä: 9Härmän kuntokeskuksen alueella sijaitseva rata tarjoaa 9 lyhyehköä väylää. Radan väylät 3-7 ovat hieman haastavampia, koska niillä on puita ja muunlaisia esteitä. Maksullinen.Lehtikangas, KajaaniMetsokatuVäylien lukumäärä: 1818-väyläinen rata on suunniteltu koululaisten ja harrastajien käyttöön. Väylät ovat pääosin reilusti alle 100 metrin pituisia ja ne soveltuvat erinomaisesti myös lapsiperheille.Levi, KittiläGondolitieVäylien lukumäärä: 9Levin frisbeegolfrata on suunniteltu aloittelijoiden tarpeisiin. Kumpuilevalla radalla on jonkin verran korkeuseroja.Kivikko, HelsinkiSavikiekontie 8Väylien lukumäärä: 18Kivikon rata soveltuu perheille, joiden jälkikasvu on jo heittänyt jonkin verran kiekkoa. Puistomaisessa ympäristössä sijaitseva rata tarjoaa haastetta myös aikuisille.PyhäntäSeurantieVäylien lukumäärä: 9Pyhännän rata sijaitsee hieman kumpuilevassa maastossa. Rata soveltuu hyvin perheen yhteiseksi liikuntakokemukseksi. Väylät ovat sopivan haastavia myös aikuisille.Urheilupuisto, TurkuPaavo Nurmen puistotie 11Väylien lukumäärä: 9Paavo Nurmi -stadionin ympäristössä sijaitseva rata on riittävän lyhyt, jotta perheen pienimmätkin jaksavat heittää sen loppuun asti. Miinuksena se, että ympäristössä liikkuu ajoittain paljon kuntoilijoita.Urheilutalo, ImatraKotipolkuVäylien lukumäärä: 9Puistorata, jonka kiertää nopeasti myös lasten kanssa. Ajoittain radalla voi olla ruuhkaa. Väylien pituus on noin 60 metriä.Vihioja, TampereVihiojantie 11Väylien lukumäärä: 9Yksi Suomen vanhimpia ratoja, jolla on klassikon maine. Usein ruuhkainen, minkä vuoksi rata ei sovellu aivan ensimmäistä kertaa heittäville. Väylät sijaitsevat aavistuksen kumpuilevassa maastossa.Jutun vinkit antoi Euro Tourilla pelaava frisbeegolfari Jalle Stoor, joka on vuoden 2014 Suomen mestari. TEKSTI PAULI REINIKAINEN KUVAT PASI LIESIMAA\n1. Voiko alakoululaisen jättää kesällä päiviksi yksin?2. Mitä tehdä, jos nuoren laskeminen maailmalle pelottaa? Nämä ovat asiantuntijan keinot hallita liiallista suojelunhalua3. Puhu lapselle seksistä - lääkäri päivitti ohjeet: 5 tapaa käsitellä \"noloa\" aihetta4. Taru sai kahdessa vuodessa kahdet kaksoset ja menetti heistä yhden: \"Kannoin 12 viikkoa kuollutta vauvaa\"5. Kymmenien pettymysten jälkeen ilo - kirjailija Riikka Takala, 46, saa esikoisensa yksin6. Kukka, joka hyökkäsi Rosa-koiran kimppuun - yksin jätettyjen lemmikkien \"iloiset\" yllätykset7. Pienten lasten vanhemmat päätyvät usein eroon - Miten suhteen saa kestämään läpi vauvavuosien?8. Nooralla, 15, on mahtava Tirppa-kana, jota kissatkin kunnioittavat: Se katsoo tv:tä, nukkuu emäntänsä kanssa ja nauttii hellimisestä9. Kissasta merkittävää hyötyä lapsen kehitykselle10. Rohkeasti arjen rasismista kertoneen Valtterin Salla-äiti: \"Adoptioäiti on oikea äiti\"", "timestamp": "2017-05-23T17:47:58Z", "url": "http://www.iltalehti.fi/perhe/2016082422217344_pr.shtml"}