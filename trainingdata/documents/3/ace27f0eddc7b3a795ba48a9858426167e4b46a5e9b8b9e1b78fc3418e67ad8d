{"text": "JUURI NYTKarjalainen: Kymmeniä miehiä pudonnut katoilta Pohjois-Karjalassa - Yksi halvaantunut, osa ei kävele kuukausiin\nJUURI NYTHemmi ja Eila löysivät toisensa yli 90-vuotiaina ja rakkaus kukoistaa yhä - ”tarttui kuin täi tervaan”\n22.01.2018 klo 9:51\nPommi oli pantu porsaanlihaa myyvän kojun viereen torilla.\nViranomaiset kuljettivat haavoittuneita pois iskupaikalta aamulla paikallista aikaa.\nMoottoripyörään piilotettu pommi räjähti maanantaina eteläisen Thaimaan Yalan provinssissa. Kolme ihmistä kuoli ja 24 haavoittui.\n- Rikolliset panivat pommin moottoripyörään ja asettivat sen torivaunun viereen. Räjähdyksen voimasta kolme ihmistä menetti henkensä, sisäisistä turvallisuusoperaatioista vastaavan ISOC:n edustaja Pramote Prom-in sanoi Reutersin mukaan.\nEteläisen Thaimaan muslimienemmistöisissä Narathiwatin, Pattanin ja Yalan provinsseissa on koettu pitkäaikaisia levottomuuksia, joissa on kuollut yli 6 000 ihmistä vuodesta 2004. Etniset malaijit, jotka Thaimaa otti valtansa alle noin vuosisata sitten, ovat taistelleet autonomian puolesta. Valtaosa iskujen uhreista on ollut siviilejä.\nViranomaiset tutkivat iskupaikkaa Pimolchain torilla. EPA / AOP\nMikään ryhmittymä ei heti ottanut vastuuta iskusta, joka toteutettiin aamutorilla. Kuolonuhreista kaksi oli buddhalaisia ja yksi muslimi, uutistoimisto AFP raportoi. Pommi oli pantu porsaanlihaa myyvän kojun viereen, mikä herätti epäilyksiä siitä, että uhreiksi haluttiin mahdollisesti buddhalaisia asiakkaita.\nViime vuonna kapinallisten iskuissa kuoli 235 ihmistä, mikä oli alhaisin kuolonuhrien määrä vuosiin.\nThaimaa ryhtyi rantojen siistintään - hanke voi tietää lisää rajoituksia turisteille\nTyöelämä - 14:03", "timestamp": "2019-02-16T12:06:18Z", "url": "https://www.iltalehti.fi/ulkomaat/a/201801222200686091"}