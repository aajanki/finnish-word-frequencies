{"text": "Porissa - valokuvablogi: marraskuu 2009\nSuomen Lähikauppa eli entinen Tradeka antoi perjantaina 27.11 tiedotteen Porin Euromarketin liiketoiminnan myymisestä Satakunnan Osuuskaupalle. Näin Poriin syntyy keväällä toinen, hieman pienempi Prisma. Silmiini pisti myös juttu Salon seudun sanomissa, jonka mukaan koko Euromarket-ketju uudistuu ensi vuoden alussa laatikkokauppamaiseen suuntaan, joten uudistuksia Porin Euromarketissa olisi ensi vuonna tullut joka tapauksessa.Porin Euromarket, eli silloinen Eka-market avattiin syksyllä 1988. Avajaisvuonna 1988 marketin kokonaispinta-ala oli noin 5 560 neliömetriä ja tilavuus noin 35 000 kuutiometriä. Tontille suunniteltiin 370 autopaikkaa. Kiinteistö- ja kalustoinvestointien arvo oli noin 40 miljoonaa markkaa. Alun perin marketin piti nousta pienteollisuusalueelle Tikkulaan, mutta hanketta vastustaneet kauppiaat saivat tahtonsa läpi korkeimmassa hallinto-oikeudessa. Vuonna 1993 oli uhkana että Eka-market lopettaisi, mutta se jäi kuitenkin toimimaan koska market oli Eka-Market-ketjun suurin myymälä, jonka toiminta oli kannattavaa. Samana vuonna Alko aloitti toimintansa marketissa.Porin Eka-market sai vuoden 1997 ensimmäisessä laajennuksessa hieman yli 2 000 neliömetrin lisätilat, joista myyntitilaa oli noin 1500 neliötä. Marketin kokonaispinta-ala nousi noin 7 700 neliöön. Kokonaisinvestointina liikkeen laajennus ja uudistus nousi yli 20 miljoonaan markkaan. Samalla Eka-market nimi muutti Euromarketiksi. Vuonna 2002 toisessa laajennuksessa Euromarketin myyntipinta-alaa lisättiin 2 000 neliöllä, minkä lisäksi sen tuotetarjontaa lisättiin ja ulkonäkö remontoitiin nykyiseksi. Lähde: PoritietoJoku varmasti miettii että kuvaaminenhan on kaupan sisätiloissa usein kielletty kieltomerkein. Valokuvaaminen on kuitenkin sallittua julkisilla paikoilla, ja kauppa luetaan julkiseksi paikaksi, joten valokuvaaminen kaupassa on sallittua. Lisäksi varmistin että kuvissa ei näy ihmisiä.\nLänsi-Pori,\nTähtisilmän marraskuiset maisemat\nKun kävin viimeksi syyskuussa kuvaamassa maisemia tähtisilmän katolta, oli maisemat vehreät ja ilma kuin morsian. Nyt Porin maisemat olivat sateiset ja harmaat, marraskuiset.Lääkäritalon rakennustyömaalla ollaan saatu jo pylväitä pystyyn.\nKäppärän pieni kappeli sijaitsee aivan Juseliuksen mausoleumin vieressä ja se on arkkitehti J. Brynolf Blomqvistin suunnittelema uusgoottilainen siunauskappeli, joka rakennettiin vuonna 1891. Se on maamme vanhimpia siunauskappeleita. Istumapaikkoja kappelissa on 40–50.\nPorin veturitallit on kaupungin marginaalialuetta ja siksi todella mielenkiintoinen kuvauskohde. Ydinkaupungin syke tuntuu täältä katsoen kaukaiselta. Vaikka junat kulkevat edelleen päivittäin useita kertoja veturitallin ohi, on paikalla pysähtyneisyyden tuntu. Sieltä kaupunkiin näyttää olevan lyhyt matka, mutta paikalle on vain harvoilla asiaa.Veturitalli on lähes täynnä pienteollisuustoimintaa . Asiakkaat käyvät paikalla esimerkiksi etsimässä rakennusvaraosia Porin rakennuskulttuuriseura ry:n ylläpitämästä varaosapankista.Varaosapankin toiminta perustuu vanhojen ja uusienkin rakennusosien myyntiin, jotka saadaan lahjoituksena tai Varaosapankin toimesta käydään purkamassa saneerattavista ja purettavista kohteista.Hylätyltä näyttävät junavaunut ratapihalla eivät olekaan hylättyjä. Ruskeat ovat varastovaunuja ja harmaissa asuvat VR:n komennusmiehet. Ratapiha on siis joidenkin väliaikaiskoti Porissa työskennellessä. Rautatietoiminta näkyy edelleen muutenkin kuin junan kulkemisena.Radan toisella puolella, Hankkijan entisen liikealueen paikalla on useita suuria kerrostaloja, jotka näkyvät veturitallille. Vanha asemarakennus niiden kupeessa tuntuu puristuvan kokoon ja menettävän edustavuutta, jota sillä alueen ainoana suojeltuna rakennuksena on ollut. Länsipuiston kaikki puutalot on aikojen kuluessa purettu ja korvattu kerrostaloilla.Täällä luonto valtaa alaa odottaessaan tulevaisuutta ja päättäjien ratkaisuja. Veturitallien alue Porissa on hyvä esimerkki siitä, miten aikanaan vilkas ja elintärkeä liikenteen solmukohta muuttuu ns. joutomaaksi.Varaosapankista löytää vaikka mitä.Veturitalli sijaitsee syrjässä kaupungin keskustasta. Monet porilaiset eivät edes tiedä sen olemassaoloa. Kuitenkin sieltä on näköyhteys niin uusille kerrostaloille kuin teollisuusalueelle Karjarannassa. Marginaalissa sijainti ei siis merkitse sitä, etteikö sieltä olisi lyhyt matka kaikkialle, se ainoastaan piiloutuu muiden katseilta. Marginalisoituminen tarkoittaa usein myös, että alueen haluttavuus vähenee ja sen sosiaalinen käyttö muuttuu epätoivotuksi. Jos alue otetaan virkistyskäyttöön, tulee sitä kunnostaa sen historian lähtökohdat huomioon ottaen. Paikan merkitys syntyy sen menneisyydestä, siitä kuinka monelle ja moneen asiaan se on vaikuttanut. Lähde: Porin kaupunki, Suistolaisten puisto\nvanha kuva,\nPorin vanha hautausmaa on ollut käytössä vuosina 1809 - 1890. Kirkkoherra Fredrik Lebell vihki Porin uuden (nykyisin vanhan) Hampustenmäkeen sijoittuvan hautausmaan käyttöönsä 11.6.1809. Aiempi hautausmaa oli sijainnut kirkon vieressä, aivan kaupungin keskustassa. Sen siirtoa oli ryhdytty pohtimaan Porin vuoden 1801 jälkeen, koska keskustassa sijaitsevan hautausmaan katsottiin etenkin kosteina kesinä levittävän tuolloin yleistä mätäkuumetta.Tällä vuosisadalla sinne on haudattu vain muutaman kerran, viimeksi 1950-luvulla. Muistomerkkejä on säilynyt yli 300. Vanhan hautausmaan muistomerkkityyppejä ovat rautalaatat, erilaiset rautaristit sekä kiviset muistomerkit. Säilyneitä muistomerkkejä on noin kolmesataa. Vanhin säilynyt muistomerkki on 1810-luvulta. Lähde: Porin kaupunkiSyksyllä 2008 valmistuneet kiitoskivet.1800-luvulla hautausmaan alue ympäröitiin ensin tilapäisellä aidalla, joka varsin pian korvattiin etelä- ja länsipuolella muuratulla kiviaidalla. Aitaan tehtiin kaksi rautaista ristikkoporttia. Myös hautausmaan laajennusosat aidattiin samalla tavoin aiemman suunnitelman mukaisesti kiviaidalla.\nPurettu Hacklininkulma\nPääsin tänään vihdoinkin kuvaamaan. Sairastelin oireiden perusteella sikainfluenssaa, mutta nyt elämä jälleen hymyilee ja ulkonakin voi liikkua. Kävinkin ensitöikseni katsastamassa miltä haclininkulma nykyisellään näyttää. Talot joita kävin viimeksi syyskuun lopulla kuvaamassa ovat nyt purettu. Suunnitelma rakennettavasta kerrostalosta näyttää tältä.\nhacklininkulma,\nmikonkatu,\nNyt on jo marraskuu, ja pian paukkuu pakkaset. Muistellaan viime kesää sekalaisilla kuvilla.Istutusta Kirjurinluodon vihertietokeskuksessa kesäkuussa.Armeija saapui Poriin alkukesästä. Sää ei suosinut päivää.JuhannusJoskus käy tuuri ja ehtii nappaamaan oravastakin kuvan.Ponttoonisilta Taavi Etelärannassa.Ötökän elämää.Aina yhtä kuvaukselliset sähköpöntöt.Karjarannan uudet maisemat.Ammuuu!\"Kaapeli\" siinä kyltissä lukee, mutta moniko veneilijä sen puun takaa näkee?Kokemäenjoen rantaa.Asfalttia liisankadulle.\nkarjaranta,\nMatkakoti Musa", "timestamp": "2013-06-19T07:14:31Z", "url": "http://porissa.blogspot.jp/2009_11_01_archive.html"}