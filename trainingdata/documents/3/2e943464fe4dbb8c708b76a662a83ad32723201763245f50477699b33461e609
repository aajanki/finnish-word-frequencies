{"text": "Ihannaa: Pieni neiti kun nimen saa...\nPieni neiti kun nimen saa...\nYhteisessä kodissa asuessamme emme ole mieheni kanssa järjestäneet koskaan suuria juhlia, tai ainakaan mitään virallisempaa. Lasten syntymäpäivät ovat toki koonneet paljon väkeä kotiimme, siitä ovat ystävät ja suuri lähisuku pitäneet aina huolen. Sunnuntaina häämöttävät ristiäiset ovatkin tuoneet uusia miettimisen aiheita: missä kastepöydän tulisi sijaita? Miten ruokailu järjestetään? Miten istumapaikat riittävät?\nKastetilaisuuksista puhutaan aina \"intiimeinä perhetilaisuuksina\", sellainen meillekin on toki tulossa, tosin noin 30 vieraan joukolla! Ristiäisvalmistelut oli aloitettava siis jo hyvissä ajoin, sillä kolmikerroksinen räjähdyspisteeseen asti sotkettu talo ei siistiydy yhden ihmisen voimin päivässä kolmen lapsen kanssa, leipomuksien valmisteluista puhumattakaan! Onneksi reipas äitini riensi apuun ja on auttanut tämän viikon talon siivoamisessa ja lasten hoitamisessa, mitä olisinkaan tehnyt ilman häntä...\nViimeisimmät ostokset, imuroinnit ja pyyhkimiset ovat vielä tekemättä, joiden lisäksi esim. kakun kuorrutus ja koristelu edessä, joten tässä ollaan aika hyvällä mallilla. Juhlafiilis on tosin vielä kateissa kurjan sään, flunssaisen olon ja sen faktan takia, että tyttären toisen nimet ovat vielä hakusessa! Ehkä ristiäisissä tullaankin toteuttamaan se kauan uhoamani lappuäänestys?\nHeitin jo miehelleni ajatuksen, että minun pitäisi ryhtyä juhlasuunnittelijaksi, sen verran kivaa on suunnitella koristeita ja juhlatarjottavaa! Rakastuin eräässä leivontapuodissa lilaan sokerimassaan ja siitä se sitten lähti: vaalea violetti ja perhoset! Kuvia katsellessani hoksasin, että kolmas teema taitaa olla ysäri - minun lapsuuteni juhliin kuuluivat nimittäin melkein aina mokkapalat ja riisimuronamuset! Viime lauantaina tein harjoituskakun poikani nimipäiville. Muuten jees, mutta lapset tökkäsivät sormensa kakkuun heti tämän kuvan otettuani! Ristiäiskakkuun on tulossa ainakin mansikkaa ja vaniljaa ja jos onni on myötä, kakkuun tulee kaksi kerrosta! Toivottavasti lapset eivät töki kakkua etukäteen...\nKupposien valintaa...\nVuokia kuppikakkuja varten, lila of course! :)\nMokkapalat pakastimeen odottamaan...\nSamoin riisimuronamut (nää on niiiiiin hyviä!).\nPalleroisia koristeluja varten...\nPerhoskoristeet piti tehdä hyvissä ajoin jähmettymään. Niiden koristelu on vielä edessä!\nCupcake -koristuksia väkerreltiin pojan kanssa.\nJa kutsut, jotka tietysti lähetettiin jo hyvissä ajoin! Tänään olisi vielä suolaisten leivontaa ja kaupassa käyntiä luvassa, pieni neiti sen kun nukkuu autuaan tietämättömänä kaikesta hulinasta! :)\nAm Sonntag feiern wir die Taufe unserer Tochter. In dieser Woche habe ich geputzt, gebacken und Dekorationen für die Taufe geplant - etwa anstrenged mit drei Kindern aber schön! Die kleine Prinzessin schläft die ganze Zeit und hat keine Ahnung was alles hier passiert... :)\nKuvapläjäys ristiäisistä", "timestamp": "2017-07-28T02:39:06Z", "url": "http://ihannaa.blogspot.com/2014/07/pieni-neiti-kun-nimen-saa.html"}