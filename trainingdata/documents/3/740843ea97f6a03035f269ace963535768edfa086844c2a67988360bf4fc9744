{"text": "Rajavartiosto sai lisäkalustoa – ensimmäinen retrofit Airbus Helicopters H215 Super Puma Suomeen – Päivän Lehti\nRajavartiosto sai lisäkalustoa – ensimmäinen retrofit Airbus Helicopters H215 Super Puma Suomeen\nLifestyle\t5.6.2019 07:17 Päivän Lehti\nOH-HVF on valmistunut vuonna 1987 ja on viimeisen noin kolmen vuoden aikana käynyt läpi täydellisen peruskorjauksen. (Kuva Rajavartiolaitos)\nSuper Puma -laivasto on kokonaisuudessaan operatiivisessa käytössä vuonna 2021.\nMERIPELASTUS Rajavartiolaitoksen operatiivisessa käytössä oleva ilma-aluskalusto täydentyi toukokuun lopulla, kun Vartiolentolaivueen OH-HVF laskeutui Ranskasta alkaneen siirtolennon päätteeksi Helsingin tukikohtaan.\nOH-HVF on järjestyksessään ensimmäinen niin kutsutun retrofit-prosessin läpikäynyt Super Puma -meripelastushelikopteri. OH-HVF on alun perin valmistunut vuonna 1987 ja on viimeisen noin kolmen vuoden aikana käynyt läpi täydellisen peruskorjauksen Ranskassa, jonka yhteydessä kone on käytännössä rakennettu kokonaan uudestaan. Kone vastaa nyt tekniikaltaan ja suorituskyvyiltään uutena vuonna 2016 vastaanotettuja Airbus Helicopters H215 Super Puma -helikoptereita OH-HVP ja OH-HVQ.\nSeuraavaksi kotimaahan odotetaan saapuvaksi tällä hetkellä Romaniassa viimeisteltävänä olevaa OH-HVG:tä, joka on valmistettu vuonna 1988. Mikäli työt etenevät suunnitelmien mukaan, lennetään tämä järjestyksessään toinen retrofit-kone Suomeen syksyn 2019 aikana.\nKolmantena ja samalla siis viimeisenä koneyksilönä retrofit-prosessin käy läpi tällä hetkellä Turkuun sijoitettu OH-HVI, joka on kunnioitettavasta iästään – vastaanotettu vuonna 1991 – huolimatta saatu Vartiolentolaivueen oman ammattitaitoisen teknisen henkilöstön toimesta pidettyä lentokelpoisena ja luotettavana koko retrofit-hankkeen ajan.\nVuonna 2015 alkaneen retrofit-hankkeen on tarkoitus tulla päätökseensä vuoden 2020 lopussa, jonka jälkeen Rajavartiolaitoksen moderni, suorituskykyinen ja monialaisiin viranomaistehtäviin soveltuva H215 Super Puma -laivasto eli viisi kopteria on kokonaisuudessaan operatiivisessa käytössä vuonna 2021.\nUutiset\t24.6.2019\nLifestyle\t21.6.2019\nÖljyntorjunta jatkuu merellä – yhtenäinen öljylautta on hajonnut ja haihtunut\nLue seuraavaksi SDP, RKP ja vihreät nimesivät hallitukseen 12 ministeriehdokasta – Jutta Urpilainen EU-komissaariksi", "timestamp": "2019-06-26T21:04:32Z", "url": "https://www.paivanlehti.fi/rajavartiosto-sai-lisakalustoa-ensimmainen-retrofit-airbus-helicopters-h215-super-puma-suomeen/"}