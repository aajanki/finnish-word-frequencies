{"text": "Hyvät käytännöt näkyviin – hae Vuoden vanhusteko 2017 -palkintoa | Vanhustyön keskusliitto\nViestintä, 2.3.2017\nOnko tiedossasi asia, teko tai hanke, joka ansaitsisi Vuoden Vanhusteko -tunnustuksen? Vanhustyön keskusliitto ja Eläkevakuutusyhtiö Ilmarinen etsivät ehdokkaita Vuoden vanhusteko 2017 -palkinnon saajaksi.\nPalkinto on jaossa nyt kymmenettä kertaa. Sen avulla halutaan kannustaa vanhustyön menetelmien kehittämiseen ja nostaa vanhustyön arvostusta. Voittajan valinnassa huomioidaan myös teon ajankohtaisuus, esimerkillisyys, innovatiivisuus ja yhteiskunnallinen vaikuttavuus. Arviointiraati tutustuu kaikkiin hankkeisiin. Palkinnon suuruus on 5 000 euroa. Voittaja julkistetaan ja palkitaan valtakunnallisessa Vanhustenpäivän pääjuhlassa 1.10.2017 Hämeenlinnassa.\nTutustu kilpailun sääntöihin:\nVanhusteko 2017 kilpailun säännöt\n52 KB, päivitetty 23.2.2017\nHakemuksen voi tehdä sähköiselle lomakkeelle oheisen linkin kautta: http://bit.ly/2lHnah L tai postittaa osoitteella Vanhustyön keskusliitto, Mailis Salmi, Malmin kauppatie 26, 00700 Helsinki. Hakemuksen tulee olla Vanhustyön keskusliitossa torstaihin 15.6.2017 klo 16 mennessä. Sähköisen lomakkeen kirjoitustilaa ei ole rajoitettu eli kirjoitustilaa on enemmän kuin lomakkeella näkyvän laatikon verran. Hakemuksen saa tulostettua talteen ja sitä voi vielä muokata Lähetä-painikkeen painamisen jälkeen, jolloin yhteenvetosivu aukeaa.", "timestamp": "2018-06-21T08:11:12Z", "url": "http://www.vtkl.fi/fin/toimimme/ajankohtaista/2017/03/hyvat-kaytannot-nakyviin-hae-vuoden-vanhusteko-2017-palkintoa/?nid=808&fs=m"}