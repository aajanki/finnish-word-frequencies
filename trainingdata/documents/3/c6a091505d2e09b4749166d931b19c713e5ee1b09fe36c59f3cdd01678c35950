{"text": "Keskustelu - Tähtien tarkkailu | Tähtitiede ja avaruus | Tiede\nklo 21:55 | 23.2.2009\nKun kaukoputkella katsotaan avaruuteen niin, mitä nähdään. Mitä kauemmaksi pystytään kohdentamaan, sitä vääristyneempi kuva saadaan kun valo(kuva)jo auringosta saapuu maahan 8 minuuttia. Tämähän aiheuttaa sen että tieto ei ole ajan tasalla. Jos katsotaan 1miljoonan valovuoden päähän, kun valo on saapunut maahan. On valon lähde jo siirtynyt tai hävinnyt taivaalta vaikka mihin. Eli onko kaukoputki jossain määrin niin kuin mikroskooppi jolla on vain suunnattoman pitkä tarkentamis piste. Jolla nähdään vain heikko valon häivähdys joka oli siellä jossain joskus. Kun avaruutta ja tähtiä katsellaan niin, sehän on veteen piirretty viiva joka meni jo\nklo 22:01 | 23.2.2009\nKaikista kohteista valolta menee aikaa saapua tarkkailijan silmiin. Sama juttu äänessä tai missä hyvänsä informaatiota tuovassa signaalissa. Meidän on vain sopeuduttava siihen, että emme voi saada reaaliaikaista tietoa mistään.\nklo 11:49 | 24.2.2009\nMitä kauemmaksi pystytään kohdentamaan, sitä vääristyneempi kuva saadaan kun valo(kuva)jo auringosta saapuu maahan 8 minuuttia. Tämähän aiheuttaa sen että tieto ei ole ajan tasalla.\nKuva on vanhasta tilanteesta, mutta ei se yleisesti pahemmin vääristy. Ekstinktiota, joka vaimentaa signaalia, ja punasiirtymää on riippuen suunnasta ja etäisyydestä, mutta noiden vaikutus on hallittavissa. Gravitaatiovääristymiäkin voi olla, jos katsellaan galaksin \"läpi\", mutta ne ovat pikemminkin hyödyllisiä, koska parantavat kaukaisten kohteiden näkymistä.\nJos katsotaan 1miljoonan valovuoden päähän, kun valo on saapunut maahan. On valon lähde jo siirtynyt tai hävinnyt taivaalta vaikka mihin.\nPääsäntöisesti kohteet, joita voidaan nähdä miljoonan valovuoden päästä, ovat niin hitaasti kehittyviä, etteivät muutu oleellisesti miljoonissakaan vuosissa. Voimme siis perustellusti olettaa, että lähigalaksit ovat edelleen hyvin samanlaisia kuin millaisina ne näemme. Mutta nopeat ilmiöt tietysti ovat tapahtuneet miljoona vuotta sitten (esim. supernovat).\nKun avaruutta ja tähtiä katsellaan niin, sehän on veteen piirretty viiva joka meni jo\nToisaalta ilmiöstä on hyötyäkin. Tarkkailemalla kaukaisimpia ja himmeimpiä galakseja näemme millaisia ne olivat vuosimiljardeja sitten, ja siten saamme tietoa galaksien ja maailmankaikkeuden kehityksestä inhimillisesti ajatellen hyvin pitkien ajanjaksojen kuluessa.\nklo 12:32 | 24.2.2009\nKaukaisen menneisyyden havannointiin ei edes tarvita kaukoputkea. Rittää kun paljain silmin tarkkailemme vaikkapa Andromedan galaksia, niin näemme kauas menneisyyteen pitkälle ennen ihmisen aaamunkoittoa.", "timestamp": "2017-12-18T01:42:08Z", "url": "https://www.tiede.fi/keskustelu/37681/ketju/tahtien_tarkkailu"}