{"text": "Uramaksut - Puulan Kelkkailijat\n> Reitit\n> Moottorikelkkamatkailu\n> Uramaksut\nReitistöllä ajo on kaikille kelkkailijoille luvanvaraista ja maksullista. Maksuilla mahdollistetaan reittien ylläpitoa myös tulevaisuudessa ja menee täysin kulujen kattamiseen, työhän tehdään kuitenkin talkoovoimin.\nKunnan alueella vierailijat voivat ostaa määräaikaisen luvan reiteillä kelkkailuun, ohjeet löytyvät tämän sivun alalaidasta. Lapaskankaan Teboililta sekä Oolrait Safarilta on ostettavissa kelkkailijoille tarkoitettua säänkestävää jääkärikarttaa 10 euron kappalehintaan (Huom! Vain käteissuorituksella).\nTodiste luvan maksamisesta on pidettävä ajettaessa reiteillä mukana. Seuran hallituksen jäsenet ovat valtuutettuja tarkistamaan ajoluvan voimassaolon, ja tarkastaja on velvollinen esittämään valtuutustodistuksen tarkastuksen yhteydessä. Heidän lisäkseen reiteillä valvovat poliisin kelkkapartiot, jotka ovat kiinnostuneita ajoluvista ja erityisesti kuskin sekä kelkan ajokunnosta. Muista pitää todistus mukana määräaikaisen lupamaksun maksamisesta aina kelkalla alueellamme liikkuessasi. Ilman asianmukaista lupaa kelkkailevalle kuljettajalle voidaan määrätä sakko suoraan reitillä taikka tarkastajien todistamana myös jälkikäteen. Huomiotavaa kuitenkin on että määräaikaiset luvat (päivä-, 3 vuorokauden- tai viikkolupa) eivät oikeuta ajamman naapuriseurojen alueella.\nLuvan voit kätevästi maksaa tekstiviestinä ja se veloitetaan seuraavassa puhelinlaskussasi. Luvan maksamiseen voi käyttää kaikkia kotimaisia operaattoreiden liittymiä. Huolehdi kuitenkin että puhelimessasi on virtaa niin, että pystyt tarvittaessa esittämään paluuviestinä saamasi maksuvahvistuksen tarkastajalle.\nOhje luvan lunastamiseen tekstiviestillä\nPUUKE1VRK jos haluat lunastaa yhden vuorokauden mittaisen luvan (5 €veloitus puhelinlaskulla)\nPUUKE3VRK jos haluat lunastaa kolmen vuorokauden mittaisen luvan (10 € veloitus puhelinlaskulla)\nPUUKE7VRK jos haluat lunastaa viikon mittaisen luvan (20 € veloitus puhelinlaskulla)\nLähetä viesti numeroon 169000 ja odota että saat paluuviestinä kuittauksen maksun onnistumisesta. Paluuviesti toimit myös todisteena maksusta. HUOM! Lupa on voimassa maksetun ajan siitä hetkestä kun saat paluuviestin\n© 2014. Puulan Kelkkailijat ry. All Rights Reserved.", "timestamp": "2019-02-24T04:13:29Z", "url": "http://puulankelkkailijat.com/uramaksut/"}