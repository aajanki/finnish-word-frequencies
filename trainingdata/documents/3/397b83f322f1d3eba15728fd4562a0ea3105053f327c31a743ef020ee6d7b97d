{"text": "Tikkurilan maalit elävöittävät muraalit 12 kaupungissa - Tikkurila\nTikkurila on mukana valtakunnallisessa UPEA18-taidefestivaalissa, joka luo ainutlaatuisia julkisia taideteoksia 12 suomalaiskaupunkiin syyskuussa. Tikkurilan kestävillä pintakäsittelytuotteilla toteutetaan ainakin viisitoista isoa seinämaalausta, muraalia, ilahduttamaan suomalaisten arkiympäristöjä.\nSuomen suurinpaan julkisen tilan UPEA-taidetapahtumaan osallistuvat tänä vuonna Espoo, Helsinki, Hyvinkää, Iisalmi, Joensuu, Jyväskylä, Kemi, Kotka, Oulu, Salo, Seinäjoki ja Tampere. Kolmatta kertaa järjestettävään festivaalissa on mukana tuttuun tapaan kansainvälisesti tunnettuja taiteilijoita, jotka valitsevat myös vaikuttavien teostensa aiheet.\nMuraalit maalataan Tikkurilan Kivisil-, Yki- ja Finngard-tuotteilla, värit ovat laajasta Facade 760 -ulkovärikokoelmasta.\n”Tikkurila on ollut meidän tärkeä yhteistyökumppani jo ensimmäisestä vuodesta lähtien. Tikkurilan korkeatasoiset pinnoitteet ja kaupunkiympäristöön sopivat värit on keskeisessä osassa UPEA18-taidefestivaalin onnistumisessa. Tikkurilan tekninen valmius ja tuki on ollut meille korvaamatonta vuodesta toiseen”, toteaa Jorgos Fanaris, festivaalin taiteellinen johtaja.\n”UPEA-taidefestivaaliin osallistuminen on osa Tikkurilan sosiaalisen vastuun Kestävää kauneutta -ohjelmaa. Urbaanitaide on loistava tapa elävöittää kaupunkejamme ja siten lisätä ihmisten viihtyisyyttä. Tikkurila tuo maaleilla ja väreillä kestävää kauneutta erilaisiin ympäristöihin ja vaikuttaa samalla kaupunkilaisten hyvinvointiin”, kertoo Päivi Kivilä, Tikkurilan yritysvastuupäällikkö.\nVuodesta 2012 Tikkurila on osallistunut yli 200 Kestävää kauneutta -projektiin 12 toimintamaassaan. UPEA18-kaupunkitaidefestivaalin järjestää Upeart-taidekollektiivi.\nSähköposti paivi.kivila@tikkurila.com\nKuva: Upeart\ndesign , trendi , Tikkurila , väri , Pintakäsittely , julkisivu , maali , ammattilainen , vesiohenteinen , referenssi , muraali , värikartta , seinämaalaus , katutaide , sävy , UPEA18\nFacade 760 -ulkovärikokoelma", "timestamp": "2019-10-14T23:29:45Z", "url": "https://news.cision.com/fi/tikkurila/r/tikkurilan-maalit-elavoittavat-muraalit-12-kaupungissa,c2605390"}