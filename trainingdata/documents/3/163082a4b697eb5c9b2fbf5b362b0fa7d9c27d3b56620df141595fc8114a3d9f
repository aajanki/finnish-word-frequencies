{"text": "Azerbaidžan 2016: Samra – Miracle - Viisukuppila\nAzerbaidžan 2016: Samra – Miracle\nViesti Kirjoittaja Samiasd » 21 Heinä 2018, 22:09\nKappale: Miracle\nEsittäjä: Samra\nSäveltäjä: Amir Aly, Jakke \"T.I Jakke\" Erixson, Henrik Wikström\nSanoittaja: Amir Aly, Jakke \"T.I Jakke\" Erixson, Henrik Wikström\nSijoitus semifinaalissa: 6./18\nPisteet semifinaalissa: 185\nPisteet finaalissa: 117\nSanat: https://eurovision.tv/participant/samra\nVuoden 1994 lokakuussa syntynyt Samra Rahimli tavoitteli euroviisuedustusta jo vuonna 2012, kun Azerbaidžan etsi edustajaansa kotikisoihin. Tuolloin matka tyssäsi kuitenkin jo alkukarsintoihin. Tämän jälkeen Samra hankki esiintymiskokemusta niin Turkin kuin Azerbaidžanin The Voice -kilpailuista. Kotimaansa versiossa hän lauloi tiensä finaaliin asti.\nVuonna 2016 maan televisioyhtiö İctimai Television valitsi Samran edustajakseen ilman karsintoja. Myös kappale valittiin sisäisesti. Valinta osui ruotsalaisten lauluntekijöiden kappaleeseen \"Miracle\". Kappaleen tekijätiimistä löytyi jo aikaisempaa viisukokemusta, sillä lukuisia Melodifestivalen-kappaleitakin säveltänyt Henrik Wikström on myös yksi Carolan \"Invincible\"-kappaleen tekijöistä.\nVuonna 2008 viisuihin debyyttinsä tehnyt Azerbaidžan ei ollut vielä karsiutunut finaalista kertaakaan. 2016 ei ollut poikkeus ja Samra saavutti finaalipaikan sijoittuen semifinaalissaan kuudenneksi. Finaalissa sijoitus oli seitsemästoista, maan toiseksi huonoin siihen asti. Mielenkiintoisena kuriositeettina voidaan mainita että Azerbaidžan oli semifinaalissaan kymmenen maan puhelinäänestyksessä neljän parhaan joukossa, mutta lopuilta mailta ei herunut edes pienempiä pisteitä. Suomen puhelinäänestäjät jättivät maan pisteittä niin semifinaalissa kuin finaalissakin, tuomaristolta Azerbaidžaniin matkasi kaksi pistettä semifinaalissa.\nViisujen jälkeen Samra on julkaissut pari singleä, mutta suurempaa suosiota jäämme vielä odottamaan.\nSamra Twitterissä\nSamra – Miracle (semifinaali)\nViesti Kirjoittaja Pete » 21 Heinä 2018, 22:12\nTäydellinen pop-kappale! Harmi, ettei Samrasta ollut tätä livenä esittämään.\nViesti Kirjoittaja klaus-12 » 21 Heinä 2018, 22:22\nJotenkin todella tunkkaisen oloinen kappale. Helposti mielen jäävä kylläkin, mutta samalla hieman unohdettava. Vahvat kolme.\nViesti Kirjoittaja TomppaJr » 22 Heinä 2018, 00:19\nMainio pop-biisi ja yksi azerien parhaista. Viitonen!\nViesti Kirjoittaja Serduchka » 22 Heinä 2018, 00:51\nTää on oikeesti tosi hyvä biisi! Harmi, ettei Samra osannut laulaa tarpeeksi hyvin livenä.\nViesti Kirjoittaja Terasbekoni » 22 Heinä 2018, 12:40\nAivan liikaa parjattu Azerbaidžanin viisubiisi minustakin. Tämä ei ole sellaista valjua haahuilua kuin maan kappaleet yleensä, vaan musiikissa on aidosti voimaa ja siinä on kuultavissa tunnelatausta sekä särkynyttä sydäntäkin. Samra toki olisi voinut olla tulkitsijana karismaattisempikin, mutta tyylikkään kultamusta ylöspano kompensoi sen verran, ettei esitys itselleni mikään katastrofi ole.\nAinoa 2010-luvun azeriviisu, joka löytyy edelleen soittolistoiltani, siksipä se saa neljä vahvaa tähteä.\nViesti Kirjoittaja granaattiomena » 22 Heinä 2018, 13:50\nSuhteellisen persoonaton liukuhihnabiisi, vaikka kohtuullisen hyviä koukkuja löytyykin. Viisu-livessä Samran keskinkertaista suoritusta yritettiin peitellä pyroilla ja muilla visuaalisilla herkuilla, jotka sinäänsä olivat kyllä ihan kivoja. Tasokkaan vuotensa heikompaa kastia.\nViesti Kirjoittaja Rousku » 23 Heinä 2018, 03:33\n^Juu. Geneerisellä biisillä on ansioitakin.\nJoskus olen saanut live-esityksen mehevästä kakofoniasta isompia kiksejä kuin nyt (siis jollakin perverssillä tavalla nautin epävireestä). En ole kaikin kohdin varma, onko se Samra joka ei osaa laulaa, vai taustakuoro. Lisäksi nyt ärsytti se mihin en ennen ole kiinnittänyt huomiota, eli Samran erinäisiä jenkkitypyjä jäljittelevä äänenkäyttötyyli, jonka kuulee myös hänen Voice-vedoistaan. No, itse hän lienee idolinsa valinnut. Biisiin olisin toivonut vähän vähemmän prässättyä ja kiemurtavaa äänekäyttöä paikoin.\nVisuaalinen puoli on sinänsä hauska (ajoittain koominenkin), mutta ei sovi biisiin ollenkaan. Like a burning fire now it’s gone, niin mitä ne kaikki lieskat lavalla on? Kulta-valkoisten asujen mallista ja kulmikkaasta liikehdinnästä tulee mieleen muinaisen Egyptin taide, mutta biisiin en löydä yhtymäkohtia. Jotenkin mennyt rakkaus näyttää minusta erilaiselta?\nKoska biisi ei ole ihan toivoton ja koska kokonaisuus on (ei-tarkoituksellisen) hupaisa ts. viihdyttääkin, niin saakoon sekä laulun että visuaalisen puolen epävireestä huolimatta kolme tähteä.\nViesti Kirjoittaja Hapa » 24 Heinä 2018, 02:50\nKovasti oli tyhjänpäiväistä ja pinnallista meininkiä, enkä pitänyt soundeistakaan. Oli tossa kertsissä kuitenkin jotain vetävyyttä, joten annetaan vahvahko kakkonen.\nViesti Kirjoittaja jdjj22 » 24 Heinä 2018, 10:28\nJotenkin olen aina pitänyt tästä huomattavasti enemmän kuin yleensä Azerbaidzanin biiseistä.\nMuovinenhan Miraclekin on, muttei ylitsepääsemättömän pahasti. Selkeät neljä tähteä.\nViesti Kirjoittaja jee euroviisut » 24 Heinä 2018, 16:58\nMinustakin varsin hieno pop, ja vaikkei liveveto ehkä kaikkein onnistunein ollut, saa studioversio minulta neljä tähteä.\nViesti Kirjoittaja Ihme_Mies » 27 Heinä 2018, 21:06\nNykypäivän tajunnantappaja viisua sieltä ei-ihan-pahimmasta päästä. Huono sovitus ja kamalia soundeja.\nSamran laulu oli ihan kelvollista -mitä nämä \"asiantuntijat\" oikein horisee? - ja neitokainen näytti oikein nätiltä.\nMenköön nyt kakkonen, vaikka kyllä tällaisten kuuntelu vähentää välittömästi ÄO:ta...\nViesti Kirjoittaja TomBoi » 02 Elo 2018, 10:35\nMelko geneerinen ja mauton kappale tämä. Studiona tätä vielä kuuntelee, mutta livenä on aika kakofoninen. Musiikki-keskustelualueelle linkattu Samran uusi venäjänkielinen Pidzak on paljon tätä parempi\nViesti Kirjoittaja Leo » 02 Elo 2018, 11:02\nVaikka kappaleessa ihmeestä toisteisesti laulettiinkin niin kovin tasapaksuksi se ihme jäi. Perusviisu, jossa omaperäisyys loisti - poissaolollaan. Samra ei myöskään jää mieleen, samanoloisia esiintyjiä on nykyään joka vuosi useampia. Kaunis melodia kertosäkeessä ja lupaava säkeistö jäävät paremmin mieleen. Heikot kolme.\nViesti Kirjoittaja antsa798 » 06 Elo 2018, 13:16\nAivan älyttömän kova ja mulla hyvin korkealla vuoden 2016 puntarissa.\nViesti Kirjoittaja WildDance » 22 Elo 2018, 22:53\nTällaiset biisit ovat juuri parasta viisuissa. Törkeän hyvä. Älä, Azerbaidžan ikinä muutu! Huikea pop-kappale. Jää soimaan päähän.", "timestamp": "2020-02-28T07:59:58Z", "url": "https://www.viisukuppila.fi/phpBB3/post1340764.html"}