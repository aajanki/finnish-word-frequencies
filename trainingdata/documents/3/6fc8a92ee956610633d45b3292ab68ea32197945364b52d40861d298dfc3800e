{"text": "WAR HEAD: Growltide\nPari viikkoa on nyt mennyt sellaisella porhalluksella, että tuntuu kuin päivät kääntyisivät yöksi tai pikemminkin kuin vuorokaudet eivät vaihtuisi ollenkaan! War Head -joukot ovat viettäneet muutamankin eeppisen all-nighterin muun muassa pelipöytäprojektien parissa ja en malta odottaa, että pääsen kirjoittelemaan töistä raportteja! Kun tiimi tiivistyy ja tehtävää piisaa, kiihtyy tahti kaiken aikaa ja niinhän se pitää mennäkin! Projektirintamalla siis kaikki hyvin.\nLisäsin hiljattain War Head-esittelysivullemme muutamia yhteistyökumppaneita, joista pari on ihan uusia tuttavuuksia. Raportoin jo aiemmin matkasta Tampereen loistavaan Puolenkuun Pelit-myymälään, mutta olemme hahmotelleet yhteisiä kuvioita myös Helsingin Pasilassa ja tietysti verkkokauppana toimivan Poromagian kanssa. Iloksemme saimme mahdollisuuden hypätä remmiin järjestelemään yrityksen harrastepuolta kun porot ottivat hyllyvalikoimaansa Games Workshop-tuotteet. Tarkoituksemme on yhteistyössä nuorekkaan ja hyvähenkisen yrityksen kanssa kohentaa pääkaupunkiseudun tarjontaa esimerkiksi pelitilojen ja myymäläkohtaisten tapahtumien suhteen. Pieniä askelia, mutta jospa pian saataisiin pari pelipöytää lisää vapaaseen harrastajakäyttöön!\nKeväällä puuhailimme tilaustyönä Noppakerhon Tuomakselle Nob Biker-armeijan, johon kuului pari Warbossia, hervoton kasa Tumpin konvertoimia prätkänobeja ja sekalainen seurakunta Deffkoptia. Onkin ollut mukava bongata wheelboyzit kerhon tapahtumissa ja esimerkiksi kuvaraporteissa siellä täällä, armeija on aiheuttanut hävitystä ainakin Apocalypse-kentillä! Tuhon ja teurastuksen ohella figut ovat tainneet herättää positiivistakin huomiota, kun toinen Noppakerholainen Timo tilasi maalaustyön omille jalkaörkeilleen samaan väriteemaan. Idea taisi olla, että kundit voisivat lainailla joukkoja toinen toisilleen aina senhetkisen armeijalistan tarpeisiin. Perusörkit on kaikkine yksityiskohtineen yllättävän työläitä maalata (figut sisältävät niin paljon erilaisia materiaaleja kangasosista panssareihin ja ihopintoihin) ja teimmekin vihernahat kolmeen pekkaan Ericin ja Ollin kanssa. Tavallista pelipöytäkauraa ilman sen kunnianhimoisempia elementtejä, mutta hauska projekti yhtä kaikki!\nTimo toimitti ison läjän örkkejä haltuumme valmiiksi koottuna. Sovimme väreistä ennakkoon ja tehtävänä olikin tehdä boyzeista vikkelästi pelikäyttöön sopivia, ei siis mitään ihmeellisiä krumeluureja. Örkit ovat sellaisenaankin aika ilmeikkäitä ja \"massaluontoisuus\" ei oikeastaan vaivaa niitä samalla tavalla kuin Marineita, joista monesti haluaisi kaikista yksilöllisiä.\nPakettiin kuului iso lauma Boyzeja, Warboss ja Loota-tiimi. Väriteemaksi valittiin alunperin Tuomaksen prätkänobeille kehittelemäni maanläheinen vihreä ihonsävy, synkänsävyiset vaatteet, oranssi kontrastiväri, sininen spottiväri ja hiekkaiset baset kontrastiksi tummille metalleille ja vaatekappaleille.\nTavallaan oli ihan hauskakin antautua välillä ihan puhtaaseen liukuhihnaduuniin eikä aina tavoitella jotain uutta ja erityistä. Muistuttaa vähän harrastuksen alkuajoista, vaikka enää puurtaminen ei ole ihan samanlaista tuskailua! Toisaalta örkkien jälkeen alkoi taas katsella bitsbokseja eri tavalla ja funtsia scratchbuild-projekteja ihan uudella draivilla!\nKiitos Timolle tilauksesta ja Waaaagh!\nPijamas Gagarin November 9, 2012 at 9:25 PM\nNice colourscheme, wonder how you've made skin and how can i subscribe to your blog via blogger?\nFrenzy November 10, 2012 at 2:13 AM\nCheers! The skin was first basecoated with the older Games Workshop foundation paint Gretchin green and then shaded with a wash of Agrax Earthshade. Dheneb stone was then added to Gretchin green for highlights. I'm sure you can find similar shades from the new paint range as well!\nSubscription, I don't actually know! I need to take a look if I can add some kind of subscription feature. :) Thanks for tuning in!\nPijamas Gagarin November 29, 2012 at 11:54 AM\nThanks for your tips. Also i want to share with you my result, it is not 100% the way you did it but i think that i've managed to match yours.\nhttp://whpijamasproject.blogspot.ru/2012/11/re-worked-skin-color.html", "timestamp": "2017-08-18T08:55:48Z", "url": "http://www.gowarhead.com/2012/11/growltide.html"}