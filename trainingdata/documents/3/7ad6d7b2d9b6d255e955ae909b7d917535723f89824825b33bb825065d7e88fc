{"text": "Pääkaupunkiseudun seurakunnat jatkavat Kirkko ja kaupunki -yhteistyötä – Kotimaa24\nPääkaupunkiseudun seurakunnat jatkavat Kirkko ja kaupunki -yhteistyötä\n15.06.2020 17:02 - Kotimaa24 | Kotimaa\nPääkaupunkiseudun seurakunnat ovat hyväksyneet Kirkko ja kaupunki -median uuden julkaisusopimuksen vuosille 2021–2024. Sopimuksessa varaudutaan huomattaviin kustannusten leikkaamisiin kuluvan vuosikymmenen loppuun mennessä.\nUuteen sopimukseen on kirjattu säästötavoitteeksi neljän seuraavan vuoden aikana noin 300 000 euroa ja varauduttu vuosien 2025–2029 säästötavoitteeseen, joka on noin 225 000–400 000 euroa.\nUudessa sopimuksessa painetun lehden ilmestymistiheys on 20 numeroa vuodessa, kun aiemmin numeroita oli 22. Sopimus antaa jatkossa seurakuntayhtymille myös mahdollisuuden vähentää alueellaan ilmestyvien lehtien määrää ja saada tämän avulla säästöjä paino- ja jakelukuluissa.\nSeurakuntayhtymät joutuivat käymään uudet neuvottelut, kun Vantaan seurakuntayhtymä irtisanoi nykyisen sopimuksen viime kesänä.\n– Olen tyytyväinen siihen, että Helsingissä, Espoossa, Kauniaisissa ja Vantaalla halutaan edelleen tehdä seurakuntien yhteistä mediaa sillä korkeatasoisella journalistisella otteella, josta Kirkko ja kaupunki on tullut tunnetuksi. Samalla olen pahoillani siitä, että ylijäämäisiä tilinpäätöksiä tehneet seurakuntayhtymät leikkaavat merkittävästi toimituksen resursseja, päätoimittaja Jaakko Heinimäki sanoo Kirkko ja kaupungin uutisessa.\nKirkko ja kaupungin johtokunta arvioi median onnistuneen tehtävässään eli seurakuntien sisäpiiriin kuulumattoman jäsenistön tavoittamisessa. Lukemistutkimuksen mukaan Kirkko ja kaupungin lukijoista kolmannes on sellaisia, joille lehti tai sen verkkosivusto on ainoa tai lähes ainoa side seurakuntaan.\nKuva: Kuvakaappaus Kirkko ja kaupungin verkkosivuilta\nSäästötavoitteet kirjattu sopimukseen – Vantaan seurakunnat jatkavat Kirkko ja kaupunki -yhteistyötä\nKirkko ja kaupunki -yhteistyötä halutaan arvioida uudelleen myös Espoossa – aloite eteenpäin yhteisestä kirkkoneuvostosta\nRatkaisu tuli: Vantaan yhteinen kirkkovaltuusto päätti irtisanoa Kirkko ja kaupunki -sopimuksen\nPiispaehdokkaaksi lähtevän radiosarja Ylellä hämmentää – onko medialla karanteeneja kirkollisissa vaaleissa?\nSaako uskoa toisin, saako ajatella toisin, kysyttiin Kansanlähetyspäivillä\nHerättäjäjuhlat vietettiin etänä radiossa ja netissä – Herättäjä-Yhdistyksen taloustilanne yhä haastava\nCanterburyn arkkipiispa: Westminster Abbeyn ja Canterburyn katedraalin patsaat tarkkaan harkintaan\nPitkä palvelus ja kova kuri – Espoossa pappina toimiva Raigo Liiman joutui nuorena neuvostoarmeijaan\nUlkoministeriö myönsi hanketukea kehitysyhteistyöhön – mukana kristillisiä järjestöjä\nKirkon johdolta tiedoksianto kokoontumisrajoituksista – viranomaissuosituksia noudatetaan jatkossakin", "timestamp": "2020-07-11T16:33:50Z", "url": "https://www.kotimaa24.fi/artikkeli/paakaupunkiseudun-seurakunnat-jatkavat-kirkko-ja-kaupunki-yhteistyota/"}