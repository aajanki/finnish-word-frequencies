{"text": "Toshiba-tuotteet | Toshiba Suomi\nMiten valita juuri omiin käyttötarpeisiin sopiva viilennys- tai lämmitysratkaisu? Toshiba tarjoaa kotisi lämmitykseen ja viilennykseen monipuolisen valikoiman teknisesti edistyksellisiä ilmalämpöpumppuja ja ilma-vesilämpöpumppuja. Toshiba-lämpöpumpuista sinun on helppo valita omaan kotiisi tai muuhun kohteeseen paras vaihtoehto yhdessä valtuutettujen Toshiba-jälleenmyyjien kanssa. Asiantuntijamme auttavat sinua, jotta teet kerralla oikean valinnan.\nIlmalämpöpumppu on nykyaikaisen kodin lämmönlähde Ilmalämpöpumput lämmittävät jo yli puolta miljoonaa suomalaista kotia, eikä suotta. Nykyaikaisen tehokas ilmalämpöpumppu vähentää merkittävästi lämmityskustannuksia ja lisää monin tavoin kodin asumismukavuutta. Parhaimmillaan ilmalämpöpumppu on sähkölämmitteisen kodin lisälämmönlähteenä, mutta sen avulla voidaan helposti ja edullisesti alentaa myös öljylämmitteisen talon lämpölaskua. Energiatehokkaan ilmalämpöpumpun hankinta on hyvä ratkaisu ympäristönkin kannalta, sillä puolet sen tuottamasta lämmöstä syntyy uusiutuvalla energialla.\nToshiba ilma-vesilämpöpumppu lämmittää kodin ja käyttöveden Suomen oloihin suunniteltu Toshiba ilma-vesilämpöpumppu on ihanteellisen kompakti ratkaisu omakotitalojen ja muiden kiinteistöjen lämmitykseen. Alan uusinta teknologiaa edustava Toshiba ilma-vesilämpöpumppu toimii vastaavalla periaatteella kuin ilmalämpöpumppu. Kun ilmalämpöpumppu siirtää lämmön ulkoilmasta sisäilmaan, siirtää Toshiba ilma-vesilämpöpumppu lämmön ulkoilmasta veteen. Lämmitetty vesi johdetaan talon vesikiertoiseen lämmitysjärjestelmään ja edelleen myös käyttövesijärjestelmään. Lämmön lisäksi Toshiba ilma-vesilämpöpumppu tuottaa kotiisi siis myös lämpimän käyttöveden kustannustehokkaasti ja taloudellisesti. Samalla Toshiba ilma-vesilämpöpumppu antaa sinulle mahdollisuuden kodin sisäilman viilentämiseen kesäisen lämpiminä hellepäivinä.\nIlmalämpöpumpun etäohjaus mahdollistaa Toshiba-ilmalämpöpumpun ohjauksen mistä ja milloin tahansa. Etäohjaus joko WiFi-verkon tai matkapuhelinyhteyden kautta on saatavana kaikkiin Toshiba-ilmalämpöpumppuihin.", "timestamp": "2019-08-24T09:12:58Z", "url": "https://www.toshibasuomi.fi/tuotteet/"}