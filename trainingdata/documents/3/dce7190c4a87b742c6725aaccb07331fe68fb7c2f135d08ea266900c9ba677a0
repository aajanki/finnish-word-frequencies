{"text": "Kakkosvalmentajasta Lyyskin seuraaja? - Veikkausliiga - Ilta-Sanomat\nKakkosvalmentajasta Lyyskin seuraaja?\nPeter Lundbergista povataan Pekka Lyyskin seuraajaa IFK Mariehamnin peräsimessä.\nJulkaistu: 13.10.2015 20:43\nSTT:n tietojen mukaan Pekka Lyyskin seuraaja on Peter Lundberg.\nMaanantaina tuli ilmi, ettei Pekka Lyyski jatka jalkapalloliigan IFK Mariehamnin päävalmentajana ensi kaudella. STT:n tietojen mukaan Lyyskin seuraaja on kakkosvalmentaja Peter Lundberg.– En halua kommentoida valmentajakysymystä, Lundberg itse sanoi tiistaina.Lyyski, 62, on valmentanut IFK Mariehamnia vuodesta 2002. Seura on noussut hänen valmennuskaudellaan ensin Kakkosesta Ykköseen vuonna 2004 ja vuotta myöhemmin liigaan. Tänä vuonna seura otti historiansa ensimmäisen suurvoiton, kun se kukisti Suomen cupin loppuottelussa Interin 2–1.Lundberg, 34, on valmentanut Lyyskin apuna vuodesta 2012 alkaen. Sitä ennen ahvenanmaalainen Lundberg pelasi Ruotsin kakkosdivisioonassa.– Olen kiitollinen saatuani mahdollisuuden häneltä. Tämä on ollut erittäin hyvä kokemus minulle, Lundberg kiittää Lyyskiä.", "timestamp": "2017-03-25T06:27:59Z", "url": "http://www.is.fi/veikkausliiga/art-2000001018379.html"}