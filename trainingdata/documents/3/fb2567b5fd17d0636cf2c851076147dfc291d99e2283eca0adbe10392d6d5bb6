{"text": "Veden voimia – näyttely – Viikin kampuskirjasto tiedottaa\nViikin kampuskirjasto tiedottaa\n« Vuoden viimeinen Refworks-kurssi (rauhallisesti etenevä) torstaina 16.12\nUusi aineisto : Yritysonline – WSOYpro.fi »\nVeden voimia – näyttely\nViikin Infokeskus Korona 26.1. – 30.3.2011\n26.1.2011 on Viikin Koronassa avautunut näyttely Veden voimia. Näyttely kertoo Suomen näkökulmasta vesikulttuurin eri ulottuvuuksista; niin veteen liittyvistä käytännön toimista kuin veden symboliarvoista.\nVesi on maassamme niin itsestään selvä ja kaikkea koskettava elementti, että usein vasta ongelmatilanteet nostavat sen otsikoihin. Suomessa veden saanti ei ole ongelma, mutta maailmassa yli miljardin ihmisen päivittäisenä huolenaiheena on puhtaan käyttöveden hankinta. Suomessa vettä riittää myös teollisuuden tarpeisiin. Maataloudessa vettä kuluu vähän, mutta monissa maissa kastelujärjestelmät ovat elinehto.\nVeteen liittyvien ympäristöongelmien ratkaisuissa Suomi on maailman kärkimaita. Tänä päivänä korjausliikkeitä pyritään tekemään liittyen esimerkiksi Itämereen, maatalouden valumiin ja vesien kunnostamiseen. Toisaalla huolta aiheuttavat haja-asutusalueiden jätevedet ja ikääntyvien rakennusten vaatimat putkiremontit.\nVesi on osana liikkumista, kalataloutta, tuotteiden valmistusta, kastelujärjestelmiä, sähköntuotantoa, pohjavesien hyödyntämistä, vesihuoltoa ja jätevesien käsittelyä. Vesi on myös lomailun ja vapaa-ajan perusympäristöä, jossa kohtaavat monet veden tervehdyttävään vaikutukseen liittyvät ikiaikaiset kulttuurisisällöt.\nVeden voimia –näyttelyn osana on Helsingin yliopiston Viikin kampuskirjaston ja Helsingin kaupunginkirjaston Viikin kirjaston tietotorin näyttely vesiaiheisista kirjoista. Kirjoja saa myös lainaksi.\nNäyttelyä on tukenut Maa- ja vesitekniikan tuki ry.\nNäyttelyn aukioloajat: ma-to: 9-19, pe: 9-17, la: 10-15\nOsoite: Viikinkaari 11 A, 00790 Helsinki\nLisätietoja: Viikin kirjasto: (09) 310 85571, Viikin kampuskirjasto: (09) 191 58040\nPekka Virtanen (näyttely): 044-3476126 / pekka.virtanen[at]hotmail.fi\nMerkinnän kirjoitti Marja-Leena Luoto 31.1.2011 klo 14:29 luokkaan Ajankohtaista, HULib, Näyttelyt ja tapahtumat. Tallenna merkinnän pysyvä osoite tai seuraa keskustelua merkinnän uutissyötteestä.\nTiedotuksen etusivu\nUutissyötteet - RSS\nAjankohtaista (159)\nHULib (51)\nKoekäytöt (10)\nNäyttelyt ja tapahtumat (29)\nTiedonhankinnan koulutus (59)\nTietoaineistot (37)\nViikinkaari 11 A (PL 62)\nPalvelupuhelin (09) 191 58040\nUusinnat ja varausten seuraaminen tehdään verkossa\nma-pe klo 8-20, lainauspalvelut klo 9-20 la klo 10-16 Poikkeuksia aukioloaikoihin", "timestamp": "2013-05-21T03:11:28Z", "url": "http://blogs.helsinki.fi/tiedekirjasto-tiedotus/2011/01/31/veden-voimia-nayttely/"}