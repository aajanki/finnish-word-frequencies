{"text": "Uusi ympäristö on täysin työkaluagnostinen, eli siihen voidaan tuoda muilla työkaluilla tehtyjä piiri-, kotelo- ja korttisuunnitteluja. Piiri on voitu suunnitella, Synopsysin työkaluilla, kotelo Cadencen ja kortti Mentorin ohjelmistoilla.\nMentorin mukaan tällaista integroitua ympäristöä tarvitaan koska piiri- ja kotelosuunnittelun raja on hämärtymässä. Tätä varten yritykset ovat kehittäneet erilaisia yhteissuunnittelun (codesign) menetelmiä, utta ne ovat tähän asti olleet hyvin epäformaaleja datanvaihtomenetelmiä. Käytännössä usein excel-taulukoihin perustuvia.\nPiirien optimointi kortille onnistuu Mentorin kehittämän ainutlaatuisen virtuaalisen piirimallin avulla. Sen ansiosta suunnittelija voi optimoida komponentteja - ja koko korttia - minimaalisen lähdedatan avualla.\nXpedition Package Intergrator varmistaa, että erilaiset monisirumoduulit, niiden sijoittelu ja liitännät sekä piirikortin lopullinen suorituskyky materiaalikustannuksineen optimoidaan samassa ympäristössä. Tämä johtaa piirilevykerrosten määrän vähentymiseen, johdotusten lyehenemiseen ja ylipäätään suunnittelun kontrolliin, jota ei ole aiemmin ollut käytössä.\nTyökalu tarjoaa myös ensimmäisen formaalin vuon BGA-piirien optimointiin älykkäiden nastojen (smart pins) avulla. Ne mahdollistavat signaalipolkujen ja I/O-nastojen optimoinnin käyttäjä omien suunnittelusääntöjen perusteella.\nLisätietoja Xpedition Package Integratorista löytyy Mentorin nettisivuilta.", "timestamp": "2019-05-20T18:50:01Z", "url": "http://etn.fi/index.php/13-news/2591-piiri-kotelo-ja-kortti-samoilla-tyokaluilla"}