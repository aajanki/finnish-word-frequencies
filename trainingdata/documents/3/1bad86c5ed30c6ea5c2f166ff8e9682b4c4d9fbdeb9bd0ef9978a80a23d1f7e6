{"text": "KUVAT: Kekkosen kalusteita kaupan – irtaimisto huutokaupataan viikonloppuna - Lifestyle - MTV.fi\nKUVAT: Kekkosen kalusteita kaupan – irtaimisto huutokaupataan viikonloppuna\nLifestyle > Koti Julkaistu 10.04.2015 12:14\nHuutokauppa Helander myy presidentti Urho Kekkosen irtaimistoa viikonloppuna Helsingissä.\nHuutokauppaan kuuluvat muun muassa rokokootyylinen sohvaryhmä, kattovalaisimia sekä posliiniastioita.\nEsineillä on sisustettu sekä Presidentinlinnan yksityistilat että myöhemmin myös Tamminiemen edustustilat. Irtaimistoa myy Kekkosen pitkäaikainen hovimestari.\nHuutokauppa Helanderin meklari Mika Sirén kertoo, että esineistö on herättänyt kiinnostusta ja ennakkotarjouksiakin on tullut.\n– Kyllähän Kekkosen kalusteet herättävät kiinnostusta. Naapurit saa ainakin vihreiksi kateudesta, kun voi kertoa esineen olevan Kekkosen vanha, Sirén sanoo.\n– Arvioin huutokaupan arvokkaimmiksi esineiksi nousevan sohvaryhmän tai astiasenkin. Myös Kekkosen aikoinaan Unkarista saaman patsaan hinta voi nousta korkeaksi.\nHuutokaupasta kertoi ensimmäisenä Iltalehti.\nVIDEO: Vauva unten maille alle minuutissa? Perheenisä näyttää kuinka se onnistuu! Vapauta sisäinen grillaajasi! Vinkit grillin keväthuoltoon", "timestamp": "2018-09-19T12:40:18Z", "url": "https://www.mtv.fi/lifestyle/koti/artikkeli/kekkosen-kalusteita-kaupan-irtaimisto-huutokaupataan-viikonloppuna/4983230"}