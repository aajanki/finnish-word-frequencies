{"text": "MATKALAUKKU » Blog Archive » Best Western Hotel Kokkola uskoo länsirannikon matkailulliseen vetovoimaan\nBest Western Hotel Kokkola uskoo länsirannikon matkailulliseen vetovoimaan\nKokkolan matkailutarjonta monipuolistui 10 vuotta sitten, kun Rantakadulle avattiin kansainvälistä hotelliketjua edustava Best Western Hotel Kokkola. Tavoitteena oli tarjota vaativammankin matkailijan tarpeet täyttävää rauhallista majoitusta kaupungin ydinkeskustassa.\nBEST WESTERN Hotel Kokkolassa panostetaan edelleen rauhallisiin yöuniin – matkailijoita ohjataan myös aktiivisesti hyödyntämään paikkakunnan monipuolisia palveluja. Kokkola Cup ja Venetsialaisviikonloppu ovat kysyttyjä tapahtumia, lisäksi kesäajan suosikeiksi ovat nousseet risteilyt kiehtovalle Tankarin majakkasaarelle sekä perhepaketit Toivasen eläinpuistoon ja viihdeuimala VesiVeijariin.\nHotellin johtaja Sari Jukonen siirtyi BEST WESTERN Hotel Kokkolan vetovastuuseen vuonna 2011. Edessä oli tuolloin kaupungin majoitushistorian vilkkain kesä Kokkolan isännöidessä valtakunnallisia Asuntomessuja. ”Uudistimme kevään aikana melkoisella vauhdilla aamiaispalvelut, toimistotilat ja katutason asiakastiloja. Uuden buffethuoneen avulla saimme parannettua palveluitamme aamiaisen lisäksi myös kokousryhmien sekä tilausravintolan ruokatarjoilujen osalta”, Jukonen muistelee, ja toteaa tilojen toimivan nykyisin mainiosti myös erilaisten juhlien ja teemaillallisten toteuttamiseen.\nMajoituspuolella uudistukset käynnistettiin perhehuoneiden vuodesohvien päivittämisellä ja muuntamalla samalla kaksi sviittiä lapsiystävällisiksi perhehuoneistoiksi, joissa varusteluun kuuluvat muun muassa mikroaaltouuni ja vedenkeitin perheen pienimpien ruokailujen helpottamiseksi. Liikuntarajoitteisille sopivat majoitustilat saatiin lisättyä hotellin tarjontaan vuosi sitten kylpyhuonemuutosten avulla. Kuluneen talvikauden aikana uudistukset ovat jatkuneet saunan ja huonekäytävien remonteilla sekä lisävuoteiden ja vuodetekstiilien uusimisella.\nBest Western -ketjujäsenyys näkyy hotellin arjessa vieraiden kansainvälisyydessä varsinkin työmatkustajien kohdalla. Valtakunnalliset yrityssopimukset auttavat myös ohjaamaan asiakkaita ketjun yksiköihin. Vapaa-ajanmatkustuksen osalta Jukonen uskoo yhteistyöhön alueen toimijoiden kesken, ja toteaa, että mitä laajempi palvelu- ja tapahtumatarjonnan kokonaisuus on, sen paremmat menestysnäkymät myös alueen majoittajilla on. ”Alan kiristyvässä kilpailutilanteessa asiakkaan viihtyvyys ja uskollisuus muodostuvat kuitenkin yhä pienten, inhimillisten kokemusten perusteella. Ystävällisen iloinen palvelu sekä tilojen siisteydestä huolehtiminen ovat edelleen meidän jokaisen työntekijän tärkeimmät päivittäiset tavoitteet”, Jukonen summaa ja kiittää henkilöstöään hyvästä yhteishengestä ja tähänastisesta työpanoksesta.\nHotellin sivut löytyvät osoitteesta: http://www.hotelkokkola.fi\nBest Western International on yksityisten hotellien vuonna 1946 perustama jäsenorganisaatio. Best Western -hotellit ovat sitoutuneet ketjun yhteisiin laatu-, myynti- ja markkinointiohjelmiin. Näiden myötä Best Western -hotellit tarjoavat yritys- ja vapaa-ajan matkustajalle yksilöllisen majoituskokemuksen lisäksi muun muassa keskitetyn, maksuttoman varaus- ja asiakaspalvelun sekä verkossa että puhelimitse. Best Western Hotels Finland, Baltic States and Poland on Best Western Internationalin valtuuttama maatoimisto. Se vastaa Best Westernin brändistä, myynnistä ja markkinoinnista sekä hotellien jäsenpalveluista Suomessa, Baltiassa ja Puolassa. Best Western-, Best Western Plus ja Best Western Premier -hotelleja on sadassa maassa yli 4000.\nComments Off on Best Western Hotel Kokkola uskoo länsirannikon matkailulliseen vetovoimaan", "timestamp": "2020-07-10T11:58:09Z", "url": "http://www.matkalaukku.victoriamedia.org/?p=551"}