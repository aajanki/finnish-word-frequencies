{"text": "Martina Meri – ＨＵＬＬＵ ＰＲＩＮＳＳＩ\njoulukuu 25, 2018 tammikuu 4, 2019 julkaissut jeronen\nMartina Meri\nMä olen Liina-Lotta Hakamäki ja esitän hullu prinssi-musikaalissa 2000-luvun tyttöä Martina Merta. Martina on musikaalimme näkökulmahenkilö ja pääsee unessaan keskelle Herttua Juhanan ja Katariina Jagellonican häävalmisteluja.\nMartina on tasa-arvoa vaaliva, kiltti mutta temperamenttinen nuori nainen. Hänellä on selkeät omat mielipiteet ja pitää niistä tiukasti kiinni. Vahvatahtoinen Martina heltyy kuitenkin rakkaudelle mutta kokee myös pelkoa ja hämmennystä.\nMartinan näytteleminen on ollut mielenkiintoista ja Martinan matka lopulliseksi Martinaksi on ollut opettavainen ja antoisa. On ollut mielenkiintoista luoda henkilöhahmoa itsensä kautta ja tuoda Martinaan Liina-Lotan vaikutteita. Tämän takia koen Martinan jollakin tavalla samaistuttavaksi, sillä temperamentia ei puutu minultakaan.\nLähdin mukaan musikaaliprojektiin musiikinopettajamme Maijan innoittamana. Kuultuani upean musiikin ja tarinan juonen, olin varma että musikaalista tulee mielettömän upea. Lempi kappaleeni musikaalissa on loppu puolella kuultava rakkauslaulu, Nemo nisi mors. Se on kaunis ja tunteita herättävä kappale ja siinä on lupa käyttää tulkintaa.\nMikäli haluat päästä keskelle kuninkaallisia häitä, hovielämää ja kaunista rakkaustarinaa, kannattaa sinun ehdottomasti suunnata tammikuussa matkasi kohti Kangasala-taloa. Musikaalimme on upea ja tunteita herättävä kokonaisuus! Tervetuloa!\nEdellinen Maailman ensimmäinen whatsapp-musikaali?\nSeuraava Magnus Vaasa", "timestamp": "2019-04-25T22:47:35Z", "url": "https://hulluprinssi.com/2018/12/25/474/"}