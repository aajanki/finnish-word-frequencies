{"text": "V2.fi | Miten käy? Suomen vanhimpien ja nuorimpien pelaajien CS:GO-joukkueet kohtaavat\n26.02.2019 klo 13.13 | Luettu: 1170 kertaa | Teksti: Manu Pärssinen\nSuomen vanhimmista ja Suomen nuorimmista pelaajista koostuvat CS:GO-joukkue taistelevat Lantrek ’19 -tapahtumassa Tampereella tämän viikon lauantaina 2. maaliskuuta järjestettävässä näytösottelussa. Vastakkain ovat maailmalla mainetta niittänyt Grey Gunners (keski-ikä 72,8 vuotta) ja nuoruuden intoa uhkuva Jämsän Paintball CS:GO (keski-ikä 14,2).\nV2.fi haastatteli Grey Gunnersia viime kesäkuussa Dreamhack-tapahtumassa.\n”Grey Gunnersin tavoitteena on hankkia uusia kokemuksia ja ennen kaikkea pitää hauskaa”, sanoo eläkeläisjoukkueen valmentaja Otto Takala. ”Perinteisesti vanhempi sukupolvi on opettanut nuoremmille kokemuksen kautta hankittuja taitoja. E-urheilussa taas roolit kääntyvät ja nuoret voivat antaa oppia vanhemmille”.\nJämsän Paintball CS:GO:n Jere Malila on myös samoilla linjoilla: ”Pelistä tulee nuorelle joukkueellemme varmasti elämys. Päämääränä on, että kaikille jää pelistä hyvät muistot. Näytösottelut kuuluvat ammattipelaajienkin elämään, ja näin pääsemme tutustumaan myös tähän maailmaan. E-urheilun hienoihin puoliin kuuluu se, että eri sukupolvet voivat kisata tasavertaisina samoilla areenoilla”.\nJos paikan päälle Lantrekiin tuleminen ei onnistu, tämän eeppisen ottelun voi katsoa suorana myös Twitchistä www.twitch.tv/elisaviihdesportja Elisa Viihde TV:stä lauantaina 2. maaliskuuta. Ottelu alkaa kello 18.\n< Esittelyssä Overwatc...\tHalo 4 olisi voinut ... >", "timestamp": "2019-08-22T22:21:39Z", "url": "https://www.v2.fi/uutiset/pelit/30059/Miten-kay-Suomen-vanhimpien-ja-nuorimpien-pelaajien-CSGO-joukkueet-kohtaavat/"}