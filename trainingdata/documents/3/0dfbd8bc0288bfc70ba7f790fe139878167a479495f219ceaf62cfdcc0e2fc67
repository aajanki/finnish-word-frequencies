{"text": "Sateenkaariväki muistelukahville - Vaasalaisia.info\nStrøm | Billigste Forbrukslån 2019 | Lainat | Hva er Boligen Verdt | Billigste Forsikring | Boligalarm Pris | Kredittkort Reiseforsikring | Boliglån Rente\nHome / Tapahtumat / Sateenkaariväki muistelukahville\nTapio Parkkari kesäkuu 18, 2017\tTapahtumat Leave a comment 43 Views\n-muistelukahvila pääkirjastolla 21.6.\nVaasan kaupungin kulttuuri- ja kirjastotoimi sekä Vaasan kaupungin museot kutsuvat mukaan Suomi 100 – Sateenkaaren väreissä –muistelukahvilaan 21.6. pääkirjastolla.\nMuistelukahvila liittyy hankkeeseen Suomi 100 – Sateenkaaren väreissä, jonka tavoitteena on tehdä näkyväksi seksuaali- ja sukupuolivähemmistöjen (LHBTIQA) historiaa osana itsenäisen Suomen historiaa. Hankkeessa kerätään uutta tietoa vähemmistöjen historiasta – uutta tietoa arjesta ja elämänkohtaloista – sekä tuodaan esiin myös ajankohtaista queer-näkökulmista toteutettua taidetta ja kulttuuria.\nHankkeessa kerätään aineistoja, muistoja ja tarinoita siitä, millaista on ja on ollut elää LHBTIQA-ihmisenä Suomessa sekä kertomuksia LHBTIQA-liikkeen eri vaiheesta. Hankkeen toteuttajina ovat Seta ja Kulttuuria kaikille -palvelu yhteistyössä Svenska litteratursällskapet i Finland r.f.:n (SLS) ja Suomalaisen Kirjallisuuden Seuran (SKS) kanssa.\nMuistelukahvilassa voi vapaasti ja luottamuksen ilmapiirissä jakaa tietojaan sekä kokemuksiaan. Kokemuksia voi kirjoittaa myös netissä SLS:n sivuilla http://www.sls.fi/sv/projekt/insamling-av-hbtiq-historia ja SKS:n sivuilla http://muistikko.finlit.fi/.\nMuistelukahvilassa saa halutessaan apua muistojen kirjaamiseen ja välittämiseen. Voit joko kertoa omista kokemuksistasi tai henkilöstä, jonka tunnet. Vähemmistöjen oikeudet, vaietut ongelmat ja unohdetut kokemukset ovat tervetulleita – samoin kuin elämänkohtalot ja rakkaustarinat. Muistelukahviloita, vertaisryhmiä ja keskustelutilaisuuksia järjestetään ympäri Suomea.\nVaasassa toteutettava muistelukahvila järjestetään pääkirjaston tapahtumapaikka Vennyssä ke 21.6. klo 17 alkaen. Tapahtuma on kaksikielinen, eikä siihen ole pääsymaksua. Kahvitarjoilu.\nSateenkaariväki muistelukahville\t2017-06-18\nTags Sateenkaariväki muistelukahville\nPrevious Jolla vähän on, siltä viedään loputkin\nNext Tempation Arkadianmäki", "timestamp": "2019-09-19T15:16:00Z", "url": "https://vaasalaisia.info/sateenkaarivaki-muistelukahville/"}