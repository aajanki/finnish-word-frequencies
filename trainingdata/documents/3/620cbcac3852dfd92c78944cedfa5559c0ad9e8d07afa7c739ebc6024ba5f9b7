{"text": "Mustasaarenkeitaan kulkuyhteydet ja kartat - Luontoon.fi\nMustasaarenkeidas/\nMustasaarenkeitaan sivut\nMustansaarenkeitaan kulkuyhteydet ja kartat\nAlue sijaitsee Isojoen ja valtatie nro 8:n yhdistävän tien (nro 661) eteläpuolella.\nIsojoelta päin tultaessa käännytään vajaan seitsemän kilometrin jälkeen vasemmalle Piikkilänkyläntielle. Ajetaan tie loppuun (n. 8,5 km) ohittaen matkalla Piikkilän kylä ja piha-alueita. Tie päättyy pysäköintialueeseen, joka sijaitsee Mustansaarenkeitaan pohjoislaidalla.\nLounaasta päin tultaessa ajetaan tietä nro 661 noin 16,5 km, jonka jälkeen käännytään oikealle Suojoenkyläntielle. Ajetaan noin 4 km Piikkilänkylään, jossa käännytään oikealle ja ajetaan vajaa 3 km tien loppuun pysäköintialueelle.\nTiellä nro 661 liikennöi joitakin linja-autovuoroja (www.matkahuolto.fi), joiden aikataulut noudattelevat pääasiassa koululaisten tarpeita. Suojoen kylän linja-autopysäkeiltä on matkaa Mustansaarenkeitaalle noin 7 km.\nLuontopolku alkaa Mustansaarenkeitaan pysäköintialueelta.\nSatakunta-Pirkanmaan Reitti - sivuston karttapalvelu (www.reittisatakunta.fi)\nMaastokarttalehti numero 1233 02, 1:20 000. Karttaa voi ostaa Karttakeskuksesta ja Maanmittaustoimistoista.", "timestamp": "2019-04-25T07:58:31Z", "url": "https://www.luontoon.fi/mustasaarenkeidas/kartatjakulkuyhteydet"}