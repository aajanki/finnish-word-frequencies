{"text": "Maisa Torppa poseeraa Instagramissa intiimissä hääkuvassa – pujahtaa hääpukuunsa string-alushousuissa - Viihde - Ilta-Sanomat\nMaisa Torppa sai Mikkonsa eilen perjantaina ylellisissä kaupunkihäissä.\nJulkkiskaunotar Maisa Torppa avioitui eilen perjantaina Mikko-puolisonsa kanssa. Pari vihittiin vuonna 1826 valmistuneessa Helsingin vanhassa kirkossa lähipiirin läsnä ollessa. Vihkimisen jälkeen juhlat jatkuivat maineikkaan hotelli Kämpin juhlatiloissa.\nTorppa julkaisi eilen perjantaina vihkimisen jälkeen Instagramissa kauniin kuvan hääparista. Nyt sosiaalisessa mediassa on julkaistu myös muita otoksia parin intiimistä hääjuhlasta.\nMaisa Torppa ja hänen puolisonsa Mikko vihittiin Helsingin vanhassa kirkossa 14. helmikuuta.\nTorppa on jakanut Instagramin Stories-osiossa kuvia muun muassa parin ensimmäisestä tanssista avioparina.\nMyös Torpan ja Mikko-rakkaan häät kuvannut valokuvaaja Petri Mast on julkaissut Instagramissaan kuvan parin häistä.\nMastin ottamassa kuvassa Torppa on pukeutumassa pitsiseen hääpukuunsa kahden kaasonsa avustuksella. Julkkiskaunotar on kuvassa selin kameraan, selkä paljaana ja yllään vain valkoiset alushousut.\n– Hääkuvien aatelia, Instagramissa kehutaan.\n– Todella loistava kuva! Onnittelut.\n– Täydellinen kuva.\nTorppa esittelee Instagramissaan häiden jälkeisen aamiaisensa ja Mikko-rakkaalta saamansa huomenlahjan:\nKuva: Maisa Torppa Instagram\n– Mun huomenlahja. Vitsi vitsi, Torppa nauraa Instagramissaan.\n–Aikaisemmassa suhteessani olin niin pitkään tehnyt toiselle mieliksi monet vuodet. Kun erosimme, ajattelin että nyt teen tasan sitä, miltä minusta itsestäni tuntuu. Elämän tarkoitus on olla sairaan onnellinen ja tehdä asiat niin kuin itsestään hyvältä tuntuu. Olen opetellut olemaan itsekäs. Ja jos kolahtaa, niin miksi meidän pitäisi Mikon kanssa himmailla? Maisa Torppa sanoi IS:n haastattelussa.", "timestamp": "2020-02-23T05:28:03Z", "url": "https://www.is.fi/viihde/art-2000006408615.html"}