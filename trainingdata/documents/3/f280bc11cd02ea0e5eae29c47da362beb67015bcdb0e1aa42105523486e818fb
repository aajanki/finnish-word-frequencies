{"text": "Kaksi korttia samalla hinnalla | op.media\nKaksi korttia samalla hinnalla\nMaksukortteihin on tulossa muutoksia. Visa Electron kortit poistuvat tämän vuoden loppuun mennessä ja tilalle tulee korvaava tuote. Nyt on hyvä hetki miettiä, onko sinulla omia tarpeitasi vastaava kortti lompakossasi? Luottokortti on nimittäin paljon enemmän kuin vain luottokortti.\nMoni voi ajatella, että luottokortti on täysin turha. Että parasta on maksaa ostokset aina suoraan tililtä, eikä koskaan velaksi.\n– Luottokortti on paljon muutakin kuin velaksi ostamista. Jos käyttää luottokorttia maksamiseen, saa aina 35 päivää korotonta maksuaikaa. Toisaalta luottokortilla saa jaksotettua maksuja useammalle kuukaudelle tarvittaessa. Laskut ja menot kun eivät koskaan jakaannu tasaisesti, toteaa Lounaismaan Osuuspankin myyntipäällikkö Teija Breilin.\nPelkkä maksukortti sekä maksukortin ja luottokortin yhdistelmä ovat asiakkaalle saman hintaisia.\n– Maksukortin ja luottokortin yhdistelmä kannattaa ottaa, vaikka sitä ei heti tuntuisi tarvitsevankaan. Luotto-ominaisuus on sitten valmiina, jos tulee yllättäviä hankintoja tai tarvitsee korttia esimerkiksi matkalle mukaan.\n– Luottokortilla saa tarvittaessa joustoa oman talouden hoitoon.\nTeija Breilinin (vas.) ja Teija Lehtosen mukaan luottokortti on paljon muutakin kuin velaksi ostamista.\nSarjamatkustaja luottaa kultaan\nMatkustaessa luottokortti on huomattavasti käteistä rahaa parempaa valuuttaa.\n– Melkein jokaisessa maassa voi jo maksaa ostoksia debit-puolelta ja nostaa automaateista käteistä, mutta esimerkiksi hotellit vaativat usein sisäänkirjautumiseen luottokortin. Luottokortti siis kirjaimellisesti avaa matkustajalle ovia.\nTeija Breilin tuo esille myös tarpeellisen kahden luottokortin näkökulman.\n– Matkoilla on hyvä olla myös varakortti mukana. Jos kortille tapahtuu jotain, eikä sillä voi enää maksaa, voi olla aikamoisessa pulassa. Siksi erityisesti paljon matkaaville toinen luottokortti lompakossa on hyvä olla. Ja yhtä lailla toinen luottokortti voi olla hyvä pelastus ihan normi arjessakin.\nOP-Visa Gold on paljon matkustavalle todella monipuolinen luottokortti sekä vakuutus- ja palvelukortti.\n– Kortissa on mukana matkavakuutus ja sillä pääsee esimeriksi lentokenttien lounge-tiloihin. Vapaa-ajan assistentti tilaa liput puolestasi esimerkiksi konsertteihin ja vuokratessasi auton, sinun ei tarvitse vahingon sattuessa maksaa omavastuuta vakuutuksesta 1000 euroon asti.\nMonta tapaa käyttää\nMaksu- ja luottokortit ovat kätevin tapa maksaa ostokset kaupassa ja verkossa. Kun ostat kortilla käteisen sijaan, saat kaikille ostoksillesi 180 päivän mittaisen tuoteturvan eli vakuutuksen. Jos kortilla ostamasi älypuhelin rikkoutuu, saat 75 euron omavastuulla uuden tilalle siinä tapauksessa, että takuu ei korvaa uutta.\nKortilla maksaminen on tullut entistä helpommaksi lähimaksun myötä. Lähimaksu tarkoittaa, että pieniä ostoksia ei tarvitse hyväksyä pin-koodilla vaan ostokset maksetaan korttia vilauttamalla.\n– Nyt lähimaksuja voi tehdä aina 50 euron ostoksiin asti. Se on varmasti tervetullut uudistus, sillä lähimaksun kätevyydestä tulee paljon hyvää palautetta, kertoo (titteli) Teija Lehtonen.\nLähimaksun turvallisuudesta puhutaan paljon. Lähimaksamisen omat turva-asetukset estävät väärinkäytökset.\n– En ole kuullut yhdestäkään tapauksesta, että lähimaksua olisi käytetty väärin. On turha siis pelätä asioita, joissa ei ole aihetta pelkoon. Lähimaksulla maksaminen kaupan kassalla on jopa turvallisempaa, kun PIN-koodia ei tarvitse näpytellä toisten katseiden alla.\n– Kortinhaltijan vastuu loppuu aina siihen, kun hän ilmoittaa kortin kadonneeksi. Jos korttia tämän jälkeen käytetään väärin, korttiyhtiö vastaa vahingoista.\n• Visa Electron -kortit poistuvat käytöstä tämän vuoden loppuun mennessä. Asiakkaat saavat korvaavan korttituotteen automaattisesti postissa.\n• OP-Visan kuukausihinta on 2,95 euroa kuukaudessa. Voit maksa sen OP-bonuksilla.\n• Jos otat rinnalle Mastercard-luottokortin, yhteishinta molemmille korteille on 4,95 euroa kuukaudessa.\n• OP-Visa Goldin kuukausihinta on 7,75 euroa. Siinä luottoraja on jopa 10 000 euroa ja kortissa on lukuisia etuja ja ominaisuuksia.\nLue lisää korteista op.fi-palvelusta.", "timestamp": "2019-08-23T00:52:45Z", "url": "https://op.media/alueet/lounaismaa/kaksi-korttia-samalla-hinnalla-e11fae6369c0444bbdababb54602f42f"}