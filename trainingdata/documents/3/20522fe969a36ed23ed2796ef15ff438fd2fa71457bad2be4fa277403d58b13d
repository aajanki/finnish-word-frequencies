{"text": "Etusivu » Ticovac Junior\nPuutiaisaivokuumeen ehkäiseminen 1-15-vuotiailla lapsilla.\nRokotusohjelma otetaan kolmena annoksena. Niistä toinen annos annetaan 1-3 kuukautta ensimmäisen rokotteen jälkeen, ja kolmas 5-12 kuukautta toisen annoksen jälkeen. Ensimmäinen tehosterokoteannos tulee antaa kolmen vuoden kuluttua kolmannesta rokoteannoksesta. Tehosteannoksia suositellaan jatkossa otettavaksi 5 vuoden välein.\nRokote pistetään olkavarren lihakseen, pikkulapsilla reiteen. Rokotteen on oltava huoneenlämpöinen ennen rokottamista.\nRokotteen yleisimmät haittavaikutukset ovat pistoskohdan reaktiot, kuten kipu. Joskus voi esiintyä myös ruokahaluttomuutta, levottomuutta, unettomuutta, päänsärkyä, pahoinvointia, oksentelua, lihaskipua, kuumetta, väsymystä tai huonovointisuutta.\nArtikkelin tunnus: far02718 (19118553)", "timestamp": "2020-05-31T01:33:56Z", "url": "https://www.terveyskirjasto.fi/terveyskirjasto/tk.koti?p_artikkeli=far02718"}