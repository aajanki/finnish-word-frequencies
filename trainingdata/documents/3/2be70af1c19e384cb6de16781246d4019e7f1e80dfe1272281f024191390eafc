{"text": "Suomen tuore R0-luku julkaistiin – Sanna Marin linjasi hallituksen tavoitteet: Emme halua, että virus leviää | Uusi Suomi\nSuomen tuore R0-luku julkaistiin – Sanna Marin linjasi hallituksen tavoitteet: Emme halua, että virus leviää\n15.5.2020 10:27 päivitetty 15.5.2020 12:29\nTasapainoilemme tilanteessa, joka on vakava ja mahdollisesti pitkäaikainen, pääministeri Sanna Marin kuvasi rajoitusten purkamisen ja epidemian leviämisen estämisen ristiriitaa. Hallitus ei tavoittele laumaimmuniteettia antamalla viruksen jyllätä, pääministeri korosti.\nPääministeri Sanna Marin kertoi hybridistrategiasta ja epidemian mallinnuksista.\nHallitus avaa asteittain koronarajoituksia yhteiskunnan toiminnan parantamiseksi ja rajoitusten inhimillisten sekä taloudellisten haittavaikutusten ehkäisemiseksi. Samaan aikaan pyritään estämään viruksen leviämistä, summasi pääministeri Sanna Marin (sd) hallituksensa tavoitteet epidemian hoidossa.\nTHL:n tutkimuspäällikkö: ”On kyseenalaista, onko mitään tautiaaltoa ollutkaan” – Koronan vasta-ainetestien hyöty vaakalaudalla Suomessa\nNyt tuli selitys: Tästä syystä Suomen testauskapasiteetti on pahasti vajaakäytöllä\n”Samaan aikaan emme halua, että virus lähtee leviämään yhteiskunnassa hallitsemattomasti”, Marin totesi vastapainona rajoitusten purkamiselle.\nEpidemia voi lähteä leviämään uudelleen, joten rajoitusten purkamisen lisäksi valmiita ollaan niiden uudelleen pystyttämiseen. Rajoitusten purun vaikutuksia seurataan tarkasti.\n”Tasapainoilemme tilanteessa, joka on vakava, ja mahdollisesti pitkäaikainen.”\nMarin listasi hallituksen kolme tavoitetta: estää viruksen leviämistä, turvata terveydenhuollon kantokyky ja suojata erityisesti riskiryhmiä tartunnalta.\n”Emme halua, että virus leviää. Emme halua, että ihmiset altistuvat virukselle ja sen aiheuttamalle taudille, joka on osalla hyvin vakava”, Marin selvensi ensimmäistä tavoitetta vastauksena ihmettelyyn linjauksista, joiden mukaan epidemiaa ei saisi hillitä ”liikaa”.\nNyt ”teroitetaan aseita” – Näin exit-raportillaan hämmentänyt Martti Hetemäki selittää Suomen hybridi­strategiaa\nMarinin mukaan hallitus ei voi pyrkiä kehittämään niin sanottua laumasuojaa antamalla epidemian levitä yhteiskunnassa. Immuniteetin kehittymisestä ei uuden koronaviruksen kohdalla tiedetä paljoa, ja ylipäätään taudin käyttäytymiseen liittyy suuria epävarmuuksia, Marin korosti.\nSuomen hybridistrategia\nHallitus antoi yleisistunnossaan 6. toukokuuta periaatepäätöksen, jossa kuvataan hallituksen hybridistrategiaa koronavirusepidemian torjumiseksi.\nHybridistrategian avulla pyritään siirtymään laajoista yhteiskuntaa koskevista rajoitustoimenpiteistä kohti ”testaa, jäljitä, eristä ja hoida -toimintamallia, mutta samaan aikaan rajoitustoimenpiteitä on yhä käytössä ja niiden purkamisen vaikutuksia epidemian kulkuun seurataan tarkasti”.\nStrategian nimissä koronaviruksen testauskapasiteettia on nostettu ja nostetaan yhä. Samoin jäljittämisen resursseja on vahvistettu. Avuksi pyritään saamaan mobiilisovellus, joka hallituksen arvion mukaan ”voitaisiin ottaa käyttöön kesällä”.\n”Hybridistrategian noudattamista koronaviruksen leviämisen estämiseksi on tarpeen jatkaa niin kauan, kunnes epidemia on saatu globaalilla tasolla hallintaan. Koska tällä hetkellä on vielä suurta epävarmuutta koronavirukseen liittyen, päivitetään strategiaa tarvittaessa uuden tutkimustiedon myötä”, pääministeri kertoi.\nRajoitustoimien ja kansalaisten toiminnan ansiosta ”olemme toistaiseksi pystyneet välttämään tautipiikin”, Marin totesi.\nMarin kertoi jälleen, että hallitus ei ole ottanut tavoitteekseen tiettyä R0- eli tartuttavuuslukua, johon epidemia pyrittäisiin supistamaan eikä myöskään yksittäistä rajalukua, jonka ylityttyä rajoitustoimia tulisi lisätä.\nMarinin mukaan R0-luku ei kuvaa epidemiatilannetta kattavasti ja vaihtelee lisäksi alueittain.\n”Toiseksi yksittäisen luvun asettaminen voi johtaa oletukseen, että hallituksen toimet olisivat sidottuja tähän lukuun. Näin yksinkertainen asia ei kuitenkaan ole.”\nHallitus ja terveysviranomaiset seuraavat monia mittareita, joita THL alkaa nyt avata raporteissaan avoimemmin ja aktiivisemmin.\n”R-luku on yksi luku muiden joukossa.”\nTällä hetkellä, 4.-10. toukokuuta, R-arvo on ollut 0,60-0,85, eli epidemia on yhä hiipumisvaiheessa, THL:n ylilääkäri Taneli Puumalainen kertoi infossa.\n”Jos jokin tavoite asetettaisiin, sen pitäisi tietenkin olla, että ei yhtään tapausta”, Marin sanoi.\nSuomalaisarvio kohutusta vasta-ainetutkimuksesta: Sama on nähty Suomessa\nKoronavirus: Vasta-ainetutkimuksesta tyrmäys laumasuoja-ajatukselle – Ruotsalaisepidemiologi pettyi, Suomesta ”karu” tulkinta\nPetri Honkonen kipusi vaivihkaa keskustan johtoportaaseen – Nuoren polven kansanedustaja uhraisi euron kriisissä ja uskoo, että ilmastopolitiikka tuli ”nivelvaiheeseen”\nHUSin ylilääkäri: ”Kyllä minä päästäisin ihmisiä kauppoihin” – Erikoismyymälöissä käynti hyväksyttävää tässä epidemiatilanteessa\nPohjola Sairaala tarjosi väkeään koronan torjuntaan ilmaiseksi – Ministeriö lupasi koordinoida asiaa, mutta kuinkas sitten kävikään?\nPelastuspaketti puhuttaa: Marinin hallitus unohti nämä ilmastoehdot, vaikka rummuttaa kestävää elvytystä\n”Tänään Joe Biden voittaisi kansan äänet varmasti” – Ekonomisti nostaa esiin Trumpin avainkysymyksen USA:n vaaleissa", "timestamp": "2020-07-13T10:06:42Z", "url": "https://www.uusisuomi.fi/uutiset/suomen-tuore-r0-luku-julkaistiin-sanna-marin-linjasi-hallituksen-tavoitteet-emme-halua-etta-virus-leviaa/169fc417-07e3-42ef-9edd-606dd1f8ef89"}