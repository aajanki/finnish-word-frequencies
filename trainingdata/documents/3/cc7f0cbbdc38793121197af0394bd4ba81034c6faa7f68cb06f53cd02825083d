{"text": "22.2.2015 Kirjoittanut Heidi Roth 1 Kommentti\n22.2.2015 Kirjoittanut Heidi Roth\nOlisiko sinun aika kokeilla kasvattaa omaa ruokaasi ensi kesänä? Tai ehkäpä haaveilet leppoisasta kesäolohuoneesta ulkosalla? Tässä muutama vinkki hyötypuutarhureille kasvihuoneeseen liittyen.\nHyötypuutarhat ovat saaneet viime vuosina paljon suosiota muun muassa luomuelintarvikkeiden kasvun lisääntyessä. Ihmiset arvostavat ruoan puhtautta ja luonnonmukaisia menetelmiä kasvatuksessa. Hyötypuutarhurointi ei rajoitu pelkästään omakotitalojen ja rivitalojen pihoille, koska nykyään myös kaupungeissa on paikkoja, joissa innokkaimmat voivat kasvattaa yhdessä ruokaansa. Onpa joissakin kerrostaloissa jopa valjastettu kattoterassit hyötykäyttöön. Kekseliäs ja innokas kasvattaja täyttää vaikka kasvusäkkejä mullalla ja alkaa kasvattamaan niissä kasveja. Tietenkin näissä tapauksissa on hyvä pitää lupa-asiat kunnossa.\nKasvihuoneen suunnittelussa kannattaa ottaa huomioon tilan käyttötarkoitus. Onko siellä tarkoitus vain kasvattaa kasveja vai kaipaatko kenties oleskelutilaa, jossa voit nautiskella kasvien parantavasta voimasta? Lisäksi kannattaa miettiä materiaalit tarkkaan. Kennolevyt ovat hyviä vaihtoehtoja, sekä myös perinteinen lasi. Meille sattui monena vuotena niin, että raskaan lumen keräytyessä kasvihuoneen katolle (vaikka olikin viistokatto), liian heikko kattomateriaali antoi periksi ja katto hajosi.\nKasvihuoneen voi rakentaa itse tai sen voi ostaa valmiina. Tarjolla on paljon eri kokoisia ja erilaisiin vaatimuksiin sopivia kasvihuoneita. Kasvihuone voi myös olla yksi pihan sisustuselementeistä. Kasvien kasvatuksen lisäksi sitä voi käyttää vaikka kesäisenä olohuoneena, jossa on mukava lueskella tai vaan muuten viettää aikaansa. Joskus viherhuone on myös rakennettu talon yhteyteen ja se voidaan myös mahdollisesti lämmittää talvella. Näissä viherhuoneissa tai lasiterasseilla kevät alkaa huomattavasti aiemmin ja kasvukaudesta voi nauttia pitkälle syksyyn. Jos suunnittelee kasvihuonetta omalle maalleen kannattaa paikka valita huolella. Mahdollisimman valoisa paikka on tietenkin paras kasvihuoneelle, jotta kaikki auringon lämpöenergia saadaan valjastettua hyötykäyttöön.\nVanhoista ikkunoista saa myös kerrassaan kätevästi kasattua omanlaisensa kasvihuoneen. Jos on nikkarin vikaa, niin voi ostaa itse puutavaraa ja tarvikkeita, joista saa tehtyä itse mieleisensä kasvihuoneen. Me rakensimme itse kasvihuoneemme. Vuosien kuluessa peruskasvihuoneemme sai myös tilaa rajaavat puulaatikot, joihin teimme mullalla täytetyt kohopenkit. Lisäksi suunnittelimme sinne vedenkastelujärjestelmän, jonka turvin pystyi myös hieman matkustelemaan, eikä tarvinnut olla joka päivä kastelemassa kasveja.\nVarsinkin tomaateille ja kurkuille kasvihuone on ehdoton. Olen myös kasvattanut kasvihuoneessa yrttejä. Muun muassa steviaa, jättibasilikaa, persiljaa ja korianteria. Lisäksi olen kasvattunut siellä rucolaa ja lehtisalaattia. Muita kokeilujani ovat olleet chilit, paprikat, munakoisot ja maissit. Verrattuna avomaalla kasvattamiseen sain paljon enemmän satoa. Se on myös hyvä paikka kuivattaa esimerkiksi sipuleita tai valkosipuleita. Lisäksi aikaiset puutarhurit onnistuvat kasvattamaan kasvihuoneessa omat taimensa suoraan siemenistä. Monet kokeilevat myös viiniköynnöksen kasvatusta lasitetuilla terasseilla ja kasvihuoneissa.\nUnelmien kasvihuoneesta puhuttaessa keräsin teille muutamia ihania kasvihuoneideoita Pinterest-tauluuni nimeltä Greenhouse. Tässä linkki sinne.\n1.2.2015 Kirjoittanut Heidi Roth Jätä kommentti\n1.2.2015 Kirjoittanut Heidi Roth\n2.1.2015 Kirjoittanut Heidi Roth Jätä kommentti\n2.1.2015 Kirjoittanut Heidi Roth\n6.12.2014 Kirjoittanut Heidi Roth Jätä kommentti\n6.12.2014 Kirjoittanut Heidi Roth\nErään lukijan pyynnöstä kirjoitan lisää terveysjuomista. Viime aikoina olen tutustunut taas uusiin luonnonantimiin, joista osaa on myös hehkutettu maailmalla paljon. Nämä juomat ovat helppo tapa ylläpitää hyvää vastustuskykyä sekä yleistä terveyttä.\nKultaisen maidon aktiivinen aineosa on kurkumiini, jota saadaan kurkumasta. Kurkumahan on saanut jos jonkinlaisia vuoden terveystuote nimikkeitä ja sillä on pitkä historia muun muassa Intiassa. Kurkumiini on antioksidantti- ja antikarsinogeeninen-, sekä sillä on myös anti-inflamatorinen vaikutus ja maksaa suojeleva vaikutus. Se myös vähentää kaasun eritystä suolistossa.\nLista on loputon kun esitellään terveysvaikutuksia. Kurkumiini mainitaan masennuksen, diabeteksen, Alzheimerin taudin, syöpien sekä flunssien hoidossa.\nTörmäsin myös mielenkiintoiseen tutkimukseen, joka oli tehty Intiassa (http://www.ncbi.nlm.nih.gov/pubmed/23832433). Siinä vertailtiin masennuslääkettä Prozakia ja kurkumiinin vaikutuksia. Ensimmäisissä kliinisissä tutkimuksissa saatiin selville, että kurkumiinia voidaan käyttää turvallisena ja toimivana hoitona ilman masennuslääkkeiden sivuvaikutuksia.\nMaustekurkuma kuuluu inkiväärikasveihin. Sitä voi käyttää kuivattuna maustejauheena tai tuoreena. Tässä muutama ohje kurkuman käyttöön.\n2cm pala tuoretta kurkumaa tai\n1/2 tl kuivattua kurkumamaustejauhetta\n3 dl maitoa (kookosmaito, mantelimaito tai luomumaito)\nJos saat käsiisi tuoretta kurkumaa, pese ja kuori kurkuman pala. Paloittele se ohuiksi paloiksi. Laita vesi ja kurkuman palat kattilaan. Jos käytät kuivattua kurkumajauhetta, sekoita mauste hyvin veteen. Anna kiehua n. 8 minuuttia ja lisää maito. Anna kiehua muutama minuutti lisää. Jos käytät tuoreita kurkuman paloja, voit käyttää koko liemen paloineen blenderissä. Jossain ohjeissa kultaiseen maitoon lisätään mustapippuria, jonka sanotaan tehostavan sen vaikutuksia. Lisää sekaan myös hunajaa. Tämä juoma on parasta illalla. Jotkut jopa käyttävät tätä ns. yömyssynä takaamaan hyviä ja rauhallisia yöunia.\nJos kurkuman käyttöön haluaa hieman vaihtelua, niin tätä kultaisen maidon perusreseptiä voi käyttää pohjana erilaisiin muihin juomiin ja ruokiin. Itse olen kokeillut tätä mm. smoothiin, johon lisäsin myös porkkanamehua ja appelsiinia. Olen myös käyttänyt tätä ruokiin. Siitä saa loihdittua upeita thaimaalaisia tai intialaisia makuja. Varsinkin kookosmaitoon tehty kultainen maito käy hyvin tähän tarkoitukseen. Sekaan voi lisätä esimerkiksi inkivääriä, chiliä, koriantelia ja limeä. Näiden yhdistelmä on hurmaava. Sekaan lisäisisin vielä suolaisuutta tuomaan tilkan Aasialaista kalakastiketta. Ja voilá! Makuhermoja hyväilevä pohja monenlaisiin liha- tai kasvisruokiin on valmis.\nLisäksi haluan jakaa vielä hyvän vihersmoothien ohjeen, jota olen nyt tehnyt muutaman viikon ajan. Tätä ohjetta voi muokata niin paljon kuin haluaa aina sen mukaan mitä jääkaapista sattuu löytymään. Keksin lisätä tähän minttua ja limeä, jotka poistavat kirpakan maun, joita näissä vihersmoothiessa yleensä on. Käytin tähän vesikrassia, jossa on runsaasti rautaa, kalsiumia, foolihappoa sekä A- ja C-vitamiinia. Vesimelonin voi vaihtaa esimerkiksi ananakseen. Pääasia on, että yksi hedelmä tuo tähän sekaan makeutta.\n2 limen mehu puristettuna\n2 dl vesikrassia / herneenversoja / ituja / salaattia\n½ rkl spirulinajauhetta (voi myös jättää pois)\nn. 1/4 kokonaisesta vesimelonista\n1-2 dl vettä (kookosvettä, mehua tms.)\nSekoita kaikki ainekset tehosekoittimessa. Nautitaan välittömästi.\nRoselle – Hibiscus tee\nTein Halloweeniä Hibiscus teetä, johon lisäksi lisäsin muutaman kuivatun pakurin palan. Kun olin ottamassa kuvaa tästä, huomasin teekannussa jotain outoa. Jos katsot tarpeeksi pitkään ja tarkasti niin sinäkin saatat huomata merkilliset ”pyhäinpäivän pullonhenget” alla olevasta kuvasta.\nHibiskukset kuuluvat malvakasveihin. Hibiscus sabdariffa (teehibiskus) on Kiinanruusu lajike, josta tehdään Hibiscus / Roselle teetä.\nTätä juomaa kutsutaan myös nimellä Flor de Jamaica (Jamaikan kukka). Se on hyvin tuttu juoma ympäri maailman. Esimerkiksi Australiassa se kulkee nimellä Rosella ja monessa muussa maassa nimellä Roselle. Suomesta sitä voi löytää teehyllyistä nimellä Hisbiskus / Hibiscus tee tai Roselle.\nItse onnistuin saamaan käsiini kuivattuja teehisbiskuksen kukkia. Kokeilin sekoittaa tätä kuivattuihin pakurin paloihin ja sain hurmaavan makuyhdistelmän. Terveysvaikutukset myös tuplaantuivat! Tätä Hibiscus teetä väitetään jossain tutkimuksissa maailman terveellisemmäksi juomaksi. Muutamia vaikutuksia mainitakseni se alentaa tutkitusti verenpainetta (USDA 2008). Pakurin tapaan myös Hibiscus sisältää paljon antioksidantteja.\nHedelmänaluissa, joista siis saa kaikkein parhaimmat hyödyn teenä, on karpaloa muistuttava aromi. Myös Hisbiskuksen kukkia voi syödä. Hibiskus on kuitenkin voimakas, lääkinnällinen kasvi, joten sen käytössä pitää muistaa kohtuus. En suosittelisi tätä esimerkiksi odottaville äideille.\nHibiscus – pakuri tee\nOhje on yksinkertainen. Kaada kuuma vesi kuivatun pakuripalan ja teehibiskuksen kukan päälle. Anna hautua ainakin kaksikymmentä minuuttia. Voit nauttia juoman heti tai laittaa sen jääkaappiin. Juoma toimii erinomaisesti myös kylmänä. Jos haluat makeutta, lisää kuumaan teehen hunajaa tai steviaa.\n2.11.2014 Kirjoittanut Heidi Roth Jätä kommentti\n2.11.2014 Kirjoittanut Heidi Roth", "timestamp": "2018-07-22T20:02:05Z", "url": "https://blogi.viherpeukalot.fi/author/heidin-kesa/page/3/"}