{"text": "Hallinto-oikeus tehnyt jo päätöksiä lupa-asioissa | Jassu.fi\nEtusivu > Yleinen\t> Hallinto-oikeus tehnyt jo päätöksiä lupa-asioissa\nHallinto-oikeus tehnyt jo päätöksiä lupa-asioissa\nelokuu 14th, 2009 Jassu\tJätä kommentti Katso kommentit\nHelsingin Hallinto-oikeus on eilen antanut ensimmäisiä päätöksiään asiassa, josta itsekin olen samaan tuomioistuimeen valittanut. Kyseessä ovat siis nämä sisäministeriön ohjeen mukaisesti myönnetyt määräaikaiset ”käsiaseiden” hallussapitoluvat, jotka olisi nykyisen lain mukaan pitänyt antaa toistaiseksi voimassaolevina.\nOikeuden päätös oli mannaa korville, aseluvistaan valittanut henkilö nimittäin voitti casen! Tämähän sinänsä ei kerro vielä mitään muista päätöksistä, eikä sano sitä että oma valitukseni käsiteltäisiin samoin, mutta osoittaa kuitenkin ihailtavasti sen, että hallinto-oikeus pohjaa tässä tapauksessa ainakin päätöksensä lakiin, eikä mihinkään pikaisesti kirjoitettuun (lain kanssa ristiriidasssa) olevaan ohjeeseen.\nPerusteluina tapauksessa hallinto-oikeus on linjannut aivan oikein että ”päätöksen perusteluissa ei ole esitetty ampuma-aselain 53 §:n 1 momentissa tarkoitettua erityistä syytä hallussapitoluvan antamisen määräaikaisuudelle” – perusteena alunperin lupakäsittelyssä oli siis käytetty ainoastaan tuota ministeriön ketjukirjettä, joka ei voi lakia alempana dokumenttina kävellä itse lain yli. Toistan hieman itseäni ja lainaan valituskirjelmää koskevaa kirjoitustani :\nOmien valitusten päätöksiä odotan valmistuvaksi tässä parin kuukauden sisään, sitten näkee mitenkä asiaa on tuossa tapauksessa tulkittu.\nLoppukevennyksenä laitettakoon video, joka osuvilla teksteillään kiteyttää aika hyvin ampuma-aseharrastajien keskuudesta aistittavia tuntoja nykytilasta:\nAiheet:Yleinen\tAvainsanat:Ammunta, Harrastus\nKommentit (3) Paluuviitteet (0) Jätä kommentti Paluuviite\nsyyskuu 2nd, 2009 20:34\t| #1\nKerrohan sitten miten asiassa käy. Minulla itsellänikin on valitus juuri samasta asiasta hallinto-oikeudessa. Selitykset molemmin puolin on toimitettu oikeuteen ja odottelen miten käy. Viime aikojen tapahtumien perusteella näyttäisi todennäköiseltä, että oikaisu tapahtuu, mutta mistäpä noista tietää.\nsyyskuu 2nd, 2009 20:53\t| #2\nKun hallinto-oikeuden päätös saapuu informoin siitä toki täällä. Prosessi on ollut vireillä nyt yli puoli vuotta, joten jos ottaa osviittaa tuosta Helsingin Hallinto-oikeuden jo tekemän päätöksen käsittelyajasta, uskoisin oman tapauksenikin valmistuvan lähiaikoina.\nmarraskuu 18th, 2009 17:34\t| #3\nNoniin, voittohan tuosta casesta tuli odotetusti : http://www.jassu.fi/2009/11/18/hallinto-oikeus-perusti-paatoksen-oikeudenmukaisesti-lakiin/\nLas Vegas ja mitä nähdä siellä? 3 viikkoa lomaa takana, reilu viikko vielä edessä", "timestamp": "2018-05-25T05:13:20Z", "url": "http://www.jassu.fi/2009/08/14/hallinto-oikeus-tehnyt-jo-paatoksia-lupa-asioissa/"}