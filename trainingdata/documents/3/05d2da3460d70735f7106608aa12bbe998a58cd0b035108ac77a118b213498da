{"text": "Kõrvemaan luonnonsuojelualue\nYli 18% Viron maa-alasta on rauhoitettuja alueita, joihin kuuluvat luonnonsuojelualueet, maisenmansuojelualueet ja viisi kansallispuistoa.\nViron kansallispuistoissa on monipuolinen flora ja fauna kuten myös sekä kartanotasoista majoitusta että telttailumahdollisuuksia. Jos Sinulla on tuuria, voit nähdä karhuja, susia ja kotkia.Niihin pääsee tutustumaan vapaasti ja helposti. Puistoissa on lukuisia majoitusmahdollisuuksia turmeltumattomassa luonnossa. Näytä interaktiivinen kartta Matkasuunnittelija - katso reittisuositukset tai laadi oma matkasuunnitelmasi. Luo itse matka\nLahemaan kansallispuisto luo hyvän katsauksen useimpiin Virolle ominaisiin luonnon- ja kulttuurimaisemiin. Lahemaa (”lahtien maa”) on nimetty sen niemien välissä olevien vesistöjen mukaan.\nViron sisämaassa sijaitseva Soomaa on soiden ja rämeiden muodostamaa aluetta. Vieraita viehättää eniten Soomaan tulvakausi eli viides vuodenaika, joka seuraa lumen sulamista ja rankkasateita. Silloin kaikki alavat metsät, tiet ja jopa pihat ovat tulvan alla ja ihmiset kulkevat ainoastaan veneellä.\nMatsalun kansallispuisto on Euroopan tärkeimpiä vesilintujen pysähdyspaikkoja arktisen alueen ja Länsi-Euroopan välisellä matkalla. Matsalu on aito lintuharrastajien paratiisi.\nYli kaksi kolmannesta Vilsandin kansallispuistosta muodostuu merestä ja yli 150 saaresta, luodosta ja karista. Alueella on Viron suurimpiin lukeutuva hallien levähdyspaikka, ja siellä talvehtii tai pysähtyy tuhansia vesilintuja.\nKarulan kansallispuistoa luonnehtivat runsaslajiset elinympäristöt kukkuloiden välissä, vuosisatojen kuluessa muodostunut asutusrakenne, kulttuuriperintö ja talonpoikaisarkkitehtuuri. Paikallisilla asukkailla on säilynyt vahva yhteys maahan ja luontoon.\nKõrvemaan luonnonsuojelualue tunnetaan ainutlaatuisista maisemista, kauniista luonnosta sekä monipuolisesta eläimistöstä ja kasvistosta.", "timestamp": "2013-05-20T22:15:16Z", "url": "http://www.visitestonia.com/fi/lomakohteita/viron-kansallispuistot"}