{"text": "Tyttö, 14, yritti saada kaverinsa miesystävän pettämään: Suutelu muuttuikin seksiyrityksiksi – miehelle ehdollinen tuomio - Rikos - Uutiset - MTV.fi\nTyttö, 14, yritti saada kaverinsa miesystävän pettämään: Suutelu muuttuikin seksiyrityksiksi – miehelle ehdollinen tuomio\nJulkaistu 04.10.2016 19:47\nUhri oli tuntenut miehen entuudestaan. Kuvituskuva.\nEtelä-Savon käräjäoikeus on tänään antanut tuomion vuonna 2013 tapahtuneesta lapsen seksuaalisesta hyväksikäytöstä.\nOikeuden mukaan rikos tapahtui Kangasniemellä syyskuussa 2013.Tapahtuma-aikaan lähes 19-vuotias mies oli tuntenut uhrin, 14-vuotiaan tytön entuudestaan. Kaksikko oli tavannut aiemmin ja he olivat lähetelleet toisilleen muutamia viestejä muun muassa Facebookissa.\nTapahtumapäivänä mies ja uhri olivat sopineet tapaamisesta. Mies oli hakenut tytön autollaan ja he olivat ajaneet muutaman kilometrin päässä sijainneelle kodalle.Aluksi mies oli jutellut tytön kanssa normaalisti, mutta tämän jälkeen hän oli suudellut tyttöä. Mies kertoi lopettaneensa, koska tiesi tytön olevan alaikäinen ja kertoi tapailleensa toista tyttöä. Uhrin mukaan mies seurusteli hänen kaverinsa, 13-vuotiaan tytön kanssa.Mies yritti yhdyntää uhrin kanssaTyttö kertoi olleensa mukana suutelemisessa ja kertoi, että hänen tarkoituksena oli saada kaverin ja miehen suhde päättymään osoittamalla, että mies olisi valmis pettämään.Suudelman jälkeen mies oli yrittänyt kahdesti harrastaa tytön kanssa seksiä, mutta yhdyntä ei ollut onnistunut. Mies oli yrittänyt saada tyttöä suostumaan suuseksiin pitämällä tyttöä poskista kiinni ja työntämällä penistä uhrin suuhun, mutta tyttö kieltäytyi puremalla hampaita yhteen. Mies yritti vielä houkutella tyttöä suuseksiin tarjoamalla tytölle kannabista. Tyttö oli kieltäytynyt.Tyttö kertoi kokeneensa tapahtuman vuoksi syyllisyyttä, koska hän oli mielestään johtanut miestä harhaan. Tyttö ei ollut kertonut tapahtuneesta heti muille. Tytön mukaan tapahtumat olivat vaikuttaneet hänen ihmissuhteisiin, parisuhteeseen ja koulunkäyntiin. Uhri käy tapauksen vuoksi yhä terapiassa.Mies myönsi suudelleensa tyttöä, mutta kiisti muut syytökset.Käräjäoikeuden mukaan miehen kuvailu tapahtumienkulusta on mahdollinen, mutta näytön valossa varsin epätodennäköinen. Oikeus katsoo, että suutelun jälkeinen tilanne tapahtui vasten tytön tahtoa ja katsoo tekojen loukkanneen tytön itsemäärämisoikeutta.Syyte raiskauksen yrityksestä hylättiinSyyttäjä vaati miehelle tuomiota myös raiskauksen yrityksestä, mutta oikeus hylkäsi syytteen. Oikeuden mukaan mies on vahvarakenteinen ja kookas tyttöön verrattuna, ja hän olisi halutessaan kyennyt toteuttamaan tekonsa uhrin vähäisestä tai voimakkaasta vastustuksesta huolimatta. Oikeus tuomitsi vuonna 1994 syntyneelle miehelle lapsen seksuaalisesta hyväksikäytöstä puoli vuotta ehdollista vankeutta.\nTämän lisäksi hänet velvoitettiin korvaamaan uhrin oikeudenkäyntikulut sekä yhteensä 1200 euroa korvausta loukkauksen aiheuttamasta kärsimyksestä.\nKuvat: Tampereen tyhjennetystä romanileiristä löytyi autokaupalla varastetuksi epäiltyä tavaraa\nPoliisi epäilee: Miehet toivat 8 500 litraa viinaa Virosta – \"Tuli omaan käyttöön\"", "timestamp": "2017-02-20T12:01:17Z", "url": "http://www.mtv.fi/uutiset/rikos/artikkeli/tytto-14-yritti-saada-kaverinsa-miesystavan-pettamaan-suutelu-muuttuikin-seksiyrityksiksi-miehelle-ehdollinen-tuomio/6103448"}