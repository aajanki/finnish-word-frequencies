{"text": "Lähettänyt Laura / Lukuisa klo 14.33\nLaura 1.4.2018 16.42\nIlopangon vankilan naiset oli kyllä pysäyttävä ja tärkeä kirja! Onneksi sen itsekin muiden blogeista huomasin, olisi muuten varmaan mennyt täysin ohi. Avaruuskissojen leikkikalu olikin sen lisäksi ainoa tähän mennessä yhteinen luettu, Sisämaa tosin minulla kesken, Ferranten Hylkäämisen päivätkin odottaisi kirjastopinossa lukuvuoroaan!\nOmista luetuista mieleenpainuneimpia alkuvuodelta on olleet Liv Strömquistin sarjakuvat, romaaneista Ferranten Napolisarjan toinen ja kolmas osa sekä Alejandro Zambran Kotiinpaluun tapoja hurmasi myös. Hyvässä lukutahdissa ollaan, toivottavasti jatkuu sielläkin yhtä sujuvana kevään mittaan! :)\nLaura / Lukuisa 2.4.2018 17.59\nKyllä, Ilopangon vankilan naiset pysäytti. Sellaista tietokirjallisuutta lisää! Kiva, että Hylkäämisen päivät on päässyt siellä kirjastopinoon asti, se oli hieno ja hurja romaani.\nMainitsemistasi minua kiinnostaa eniten Zambran kirja. Täytyy ottaa se pian lukuun, kuten myös muut lukemattomat Fabriikin teokset :)\nEiköhän tämä lukutahti tästä jatku entisen kaltaisena ellei vaan iske jokin järkyttävä lukujumi, toivottavasti ei. Kiitos, sinnekin lämpimiä kevätpäiviä!\nSirri 1.4.2018 22.12\nWillowsin teos on minulla lainassa, mutta olen viivytellyt sen aloittamista. Ehkä viimein ensi viikolla? Vuosisadan rakkaustarina on koskettava ja tärkeä teos. Omista alkuvuoden lukukokemuksista parhaita ovat olleet Yaa Gyasin Homegoing, Bea Uusman Naparetki ja Petja Lähteen lastenkirja Surunsyömä. Myös Laura Mannisen Kaikki anteeksi vakuutti. Aurinkoista huhtikuun alkua!\nLaura / Lukuisa 2.4.2018 18.03\nVoi, lue ihmeessä Sisämaa, se oli hieno. Hitaasti etenevä ja tunnelmaltaan melankolinen, mutta kaunis.\nHomegoing ja Naparetki, niin hyviä molemmat! Laitan nuo kaksi muuta mainitsemaasi mieleen. Jokin hyvä lastenkirja voisi olla mielenkiintoista lukea, kun luen lastenkirjallisuutta hyvin hyvin vähän.\nKiitos, aurinkoisia kevätpäiviä sinnekin!", "timestamp": "2018-09-22T00:18:17Z", "url": "https://www.lukuisa.com/2018/04/vuoden-ensimmaisen-neljanneksen-luetut.html"}