{"text": "maalissa taas - voittajana: Tokkolan tallin heppoja / osa 2\nEnsimmäinen osa löytyy tämän linkin takaanta, jossa kerroin tallin entisistä hepoista. Niistä hevosista ja poneista, ketkä ovat minun mieleeni jääneet hyvin ja keitä ei enään tallilta löydy.\nTässä postauksessa kerron teille oman näkemykseni tallin tämän hetkisistä hevosista, joita tällä hetkellä löytyy tallilta neljä kappaletta. Myöhemmin tulee vielä kolmas osa, jossa kerron tallin poneista.\nEppu taitaa olla korkeuden puolestaan aika rajoilla, onko se hevonen vai poni. Kunnon möhkäle se kuitenkin on! Tallin luottoratsu niin kentällä kuin maastossakin. Eppu on se hevonen, kenen selkään uskaltaa laittaa kenet tahansa. Eppu omaa pienoisen vetopaniikin, joten käytävälle ei sitä kiinni saa laittaa. Karsinassa kuitenkin kannattaa olla varuillaan, ettei poni livistä ovesta ulos. Itse pidän eniten Epun luonteesta, se on niin rauhallinen ja kiltti.. Epulla on kaikista kivoin mennä ilman satulaa, sillä Epulla on niin tasaiset askeleet. Epusta on jotenkin niin vaikea kirjoittaa, vaikka se on ollut tallilla jo monet monet vuodet ja sen kanssa on tehty kaikennäköistä. Epun kanssa on kanssa kierretty muutamat kisat hyvin menestyksin, mutta hepan pienimuotoinen koppiongelma koituu usein kohtaloksi - eikä kisoihin ole aina päästy lähtemään. Eppu on vähän semmoinen, että se kyllä osaa jättää töiden tekemisen vähemmälle, jos se vain on mahdollista. Kuitenkin kun ratsastaja keskittyy tosissaan ja laittaa ponin liikkeelle, niin kyllä Epustakin on löytynyt vaikka minkälaisia nappuloita!\nRipa on myös ollut tallilla jo monet vuodet ja toiminut hyvänä tuntipollena! Ripa on yleensä aika vauhdikas, mutta nykyään se on osannut ottaa rennomminkin tunneilla ja välillä se on jopa laiska. Ripa ei toimi ihan kaikkein pienimmillä, sillä on pompottavat askeleet ja kun ei siitä hevosesta ikinä tiedä, onko se reipas vai laiska. Hoitaessa Ripa on kiltti ja rauhallinen ja sitä voi pitää käytävällä kiinni. Maastoilusta Ripa tykkää paljon ja välillä saakin miettiä, että mistä ne jarrut löytyikään! Tuntimaastoissa Ripa on kuitenkin ilmeisesti ollut ihan kiltisti ja tullut joukon perästä, kun ei siitä kukaan ole ikinä valittanut :) Ripalla on ollut aina ongelmia sen laukan kanssa. Toiseen suuntaan laukka on ihan ok, mutta toiseen kierrokseen mentäessä Ripa tarjoaa hyvin paljon risti- /vastalaukkaa, mutta kyllä siihenkin suuntaan on alkanut useammin löytymään oikea laukka. Itse en tykkää yhtään ratsastaa Ripalla, mutta monet muut ovat siitä tykänneet. Ripalla ei enää hypätä esteitä, muuta kuin satunnaisesti pieniä esteitä ratsastustunneilla. Ripa on myös Epun tapaan, yksi tallin parhaimmista tuntiratsuista.\n2011 syksyllä tallille saapui parin pikkuponin lähdettyä, niiden tilalle yksi isompi poni. Vinskistä oppii aina jotain uutta ja poni onkin melkein aina ihan erilainen ratsastaa, kun sillä menee. Alkuaikoina Vinski harrasti tunneilla aika paljon pukittellua, jolloin sillä ei pienemmät halunnut mennä, mutta nyt ajan kuluessa eteenpäin on Vinskistä kuoriutunut vallan mainio tuntipolle ja hyvä ratsu myös lapsille. Vinski rakastaa esteitä ja maastoilua ja niitä mennessä ponista löytyy pari vaihdetta lisää. Vinski pysähtyy kuitenkin aina kun tarvitsee. Se on hyvin herkkä suusta ja vaikka menisikin vähän reippaampaa vauhtia, niin pidätteillä sen saa pysähtymään kuin seinään. Vinski jos myytäisiin ja minulla olisi rahaa, niin tämä poni löytyisi minun tallista. Vinskissä on paljon hyviä puolia ja siitä saisi vaikka mitä irti, mutta se on kyllä kovan työn takana.\nPihla-Tyttö\nTallin kasvatti-hevonen, vuonna 2006 syntynyt kaunis läsipäinen suomenhevostamma, jonka tulevaisuuden piti olla raviradoilla. Kuitenkin harmillisesti Pihlan raviura jäi melko lyhyeksi, sillä tammalle tuli toiseen etuseen nuljuluun murtuma (jos oikein muistan). Jalka leikattiin ja sillä oli 50% mahdollisuus palata takaisin raviradoille, näin ei kuitenkaan päässyt käymään ja tällä hetkellä sitä ratsastetaan satunnaisesti ja muuten saa vietellä kevyempiä päiviä. Pihla on kyllä sellainen suomenhevonen, josta tykkään! Lempeällä katseellaan ja seurallisella olemuksellaan, Pihla on ihana rapsutuskaveri. Pihla on kiltti, mutta välillä tulee emän piirteitä esiin ja tyttö sinkoaa suuntaan jos toiseen.. Pihlaa ei käytetä ratsastustunneilla, sillä se on vielä aloitteleva ratsastustouhuissa ja vauhtia piisaa kuin pienessä kylässä. Pihla kanssa sellainen hevonen, kenet huolisin omaan talliin. Vaikka siitä ei enää mitään kummeisempaa tulisikaan, niin Pihlalla saisi teetettyä hyviä varsoja ja kevyttä ratsastelua se kuitenkin kestäisi. Pihla on yksi hienoimmista suokeista, kenet tiedän!", "timestamp": "2017-04-30T20:26:12Z", "url": "http://maalissa-taas-voittajana.blogspot.com/2013/12/tokkolan-tallin-heppoja-osa-2.html"}