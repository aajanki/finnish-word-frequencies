{"text": "Suorakulmaisen jäävuoren mysteeri selvisi Etelämantereella - Tiede | HS.fi\nSuorakulmaisen jäävuoren mysteeri selvisi Etelämantereella\nErikoinen jäävuori on nyt avomerellä sulamassa.\nSuorakulmainen jäävuori tuli kuuluisaksi, kun Nasan tutkijat nappasivat siitä kuvia 16. lokakuuta. (KUVA: Jeremy Harbeck /Nasa)\nJulkaistu: 9.11. 17:05\n9.11. 17:05\nPari viikkoa sitten maailmalle levisi kuvia poikkeuksellisestahttps://www.hs.fi/ulkomaat/art-2000005873977.html, lähes täydellisen suorakulmaisesta jäävuoresta Etelämantereella.\nAlle kahden kilometrin pituinen jäävuori oli niin suorareunainen, että näytti kuin joku olisi leikannut sen irti jättimäisellä laserilla.\n”Usein tulee vastaan suorakylkisiä jäävuoria, mutta en ole koskaan nähnyt tällaista, jossa kulmat ovat näin suorat”, Nasan tutkija Jeremy Harbeck https://www.hs.fi/haku/?query=jeremy+harbeckkommentoi lokakuussahttps://www.universetoday.com/140330/polar-researchers-spot-two-rectangular-icebergs/. Harbeck nappasi ensimmäisen kuvan jäävuoresta Icebridge-hankeessa, jossa Etelämantereen jäätikön liikkeitä seurataan ilmasta käsin.\nErikoisen jäävuoren syntyhistoriasta ja liikkeistä on nyt saatu uutta tietoa.\nHarvinaisen kurinalaisesta muodostaan huolimatta jäävuori on lohjennut aivan tavalliseen tapaan Larsen C -jäähyllystä, jonka kohtaloa on seurattu pitkään.\nViime vuoden heinäkuussa Larsenista irtosi peräti 6 000 neliökilometrin kokoinen jäävuori, joka on yksi historian suurimmista. Aluksi ajateltiin, että suorareunainen jäävuori olisi puolestaan irronnut tästä suuresta jäävuoresta, jonka nimi on A-68.\nLohkeamisen uskottiin tapahtuneen varsin hiljattain, sillä jäävuoren kulmien ei uskottu voivan pysyä näin särmikkäinä kovin pitkään. Näin ei kuitenkaan ole.\nKummasteltu kappale irtosi Nasan mukaan jo viime vuoden marraskuussa. Se on siis ollut matkalla jo kelpo tovin ja säilyttänyt silti muotonsa.\nSatelliittikuvista näkyy, että jäävuori on lohjennut Larsen C:n reunasta, joka paljastui merelle, kun jättimäinen A-68 lohkesi matkoihinsa, kertoo Universe Todayhttps://www.universetoday.com/140460/that-rectangular-iceberg-took-a-long-hazardous-journey/.\nLandsat 8 -satelliitin kuva 14. päivä lokakuuta. (KUVA: Nasa)\nSen jälkeen särmiö on kellunut kohti pohjoista jäähyllyn ja A-68:n välisessä salmessa, jossa se on selvinnyt ehjänä melkoisesta rynkytyksestä.\nMeressä kelluva valtava A-68 on noin Uudenmaan kokoinen. Se hakkaa niin sanottua Bawdenin jäänousua vasten ja lohkoo jäästä irti lisää samanmuotoisia vuoria. Nasan jäätikkötutkija Chris Shuman https://www.hs.fi/haku/?query=chris+shumankuvaa tätä ”pähkinänsärkijäksi”.\nOn harvinaista, että jäävuori on säilyttänyt muotonsa näin pitkään, mutta sen syntyprosessi ei ole poikkeuksellinen, kertoo tutkija Sue Cook https://www.hs.fi/haku/?query=sue+cookThe Conversation -lehteen https://theconversation.com/how-a-near-perfect-rectangular-iceberg-formed-105655kirjoittamassaan artikkelissa.\nJäävuorista tulee monelle ensimmäisenä mieleen muhkurainen lohkare, jollainen upotti esimerkiksi Titanicin. Pohjoisesta mannerjäästä irtoavat jäävuoret ovatkin juuri tällaisia.\nSen sijaan Etelämantereen jäätikön reunat kelluvat meren päällä jäähyllyinä, jolloin jää lohkeaa irti sen luontaisen kiderakenteen myötäisesti. Lähes täydellisiä suorakulmioitakin voi muodostua.\nJäävuori on nyt noin 1 500 metriä pitkä ja 900 metriä leveä. Kuvan oton jälkeen se on kellunut avomerelle, jossa se sulaa.\nAntarktis Seuraa\nDN: Venäjän agentti soluttautui ruotsalaiseen toimittaja­kouluun 19.11.2018\nKiireellä mikrobivaurioiden vuoksi suljettu leikkipuistorakennus korvataan paviljongilla puistoon\nMuovinpalasia löytyi jo Amazonin piraijoistakin – ”Kamala nähdä, että 80 prosenttia lajeista oli syönyt muovia, ja ihmiset syövät näitä kaloja”\nRuotsalaisen koulun juhlissa julkisesti jaettu seksipalkinto johti ehdolliseen tuomioon – ”tunnustuksen” saanut järkyttyi kaveriensa tempauksesta\nNissanin hallituksen puheenjohtaja pidätetty Japanissa ja edessä potkut – Renaultin osake halpenee tuntuvasti\nDN: Venäjän agentti soluttautui ruotsalaiseen toimittaja­kouluun\nKristiina Tikkalaa ei pelota lähteä kunnan­johtajaksi Lappiin, vaikka naapuri­kunnassa lähes 30 kuntapäättäjää on käräjillä", "timestamp": "2018-11-19T16:03:05Z", "url": "https://www.hs.fi/tiede/art-2000005894563.html"}