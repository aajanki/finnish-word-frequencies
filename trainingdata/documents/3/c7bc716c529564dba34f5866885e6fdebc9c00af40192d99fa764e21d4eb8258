{"text": "Energiajätepöntöt jäävät pian historiaan | Kierrättäminen | HS\nEnergiajätepöntöt jäävät pian historiaan\nPääkaupunkiseudun isoimmat kiinteistöt saavat keväällä omat jäteastiansa muovipakkauksille, kuten tyhjille jogurttipurkeille ja shampoopulloille.Kyse on Helsingin seudun ympäristöpalvelujen (HSY) kokeilusta, joka liittyy vuodenvaihteessa julkisten paikkojen ekopisteillä alkaneeseen muovinkeräykseen.Muovinkeräyspisteitä on kuitenkin pääkaupunkiseudulla toistaiseksi vain noin 40.Vain 40 keräyspisteen verkosto on erittäin pieni. Esimerkiksi kartonkia kerätään pääkaupunkiseudulla jokaisessa yli kymmenen huoneiston kiinteistössä ja 130 keräyspisteessä.HSY:n kokeilu tekee siis muovipakkausten kierrättämisestä selvästi nykyistä helpompaa.”Asukkaalle se on helpompi vaihtoehto. Ei tarvitse pakata pakkauksia autoon ja ajella mihinkään”, kertoo käyttöpäällikkö Juha Talvio HSY:stä.Toukokuussa alkavaan keräyskokeiluun voivat osallistua ne kiinteistöt pääkaupunkiseudulla ja Kirkkonummella, joilla on tällä hetkellä HSY:n energiajätteen keräys. Tällaisia kiinteistöjä on Talvion mukaan pääkaupunkiseudulla noin 3 500.", "timestamp": "2016-10-21T22:52:22Z", "url": "http://www.hs.fi/kaupunki/a1455688770571"}