{"text": "Elätkö uusioperheessä? 9 pahinta virhettä, jotka uusi äiti- tai isäpuoli voi tehdä - Koti - Voice.fi\nElätkö uusioperheessä? 9 pahinta virhettä, jotka uusi äiti- tai isäpuoli voi tehdä\n02.03.2015 15:45 - Eeva Rajala\nVaikka miten kovasti yrittäisi, ei ole mitään takeita siitä, että perheestänne tulee täydellinen, suuri rakkauden pesä, jossa vain hymyillään ja halaillaan.\nÄiti- tai isäpuolena olemista voidaan helposti kutsua vaikeimmaksi perheeseen liittyväksi rooliksi. Kliininen psykologi Ramani Durvasula kertoo Good Housekeeping -lehdelle, että isä- tai äitipuolena oleminen on kuin hauras tanssi: Kaikki liittyy kommunikaatioon ja sen ymmärtämiseen, että uusioperheissä voi olla mutkikaskin rakenne.\nÄiti- tai isäpuoli voi helposti tehdä pahojakin virheitä omassa uudessa \"pestissään\". Psykologi Durvasala ja muut asiantuntijat listaavat yhdeksän yleisintä isä- tai äitipuolen tekemää virhettä, ja miten päästä takaisin oikeille raiteille.\nVirhe 1: Yrität olla se nasta vanhempi\nMonesti äiti- tai isäpuoli haluaa vain olla pidetty, joten he yrittävät voittaa lapset puolelleen esimerkiksi lahjoilla tai lieventämällä sääntöjä. Nämä taktiikat ovat kuitenkin haitallisia. Opettaja ja äitipuoli LuAnn Schindlerin mukaan lapselle periksi antaminen rapauttaa vanhemman ja lapsen välistä suhdetta. Avioeroperheiden kanssa työskennellyt opettaja Cari Andreani neuvoo, että lapsiin kannattaa rakentaa suhdetta yhteisten kokemusten kautta: Kannattaa käydä esimerkiksi pyöräretkellä tai tehdä ruokaa yhdessä lasten kanssa. Tällaisia aktiviteetteja kannattaisi harrastaa ainakin kerran kuussa.\nVirhe 2: Kuvittelet, että teistä tulee silmänräpäyksessä onnellinen perhe\nUusioperheillä voi kestää vuosia ennenkuin se löytää täydellisesti omat uomansa. Usein kuitenkin oletetaan, että uusioperhe alkaa toimia heti alusta. Äitipuoli Connie Brooks kertoo, että isä- tai äitipuolen pitää ansaita lasten hyväksyminen. Voi kestää vuosia, että lapset tottuvat uuteen tyyppiin, mutta siihen asti tahdonvoiman kanssa hymyileminen on paras ratkaisu. Sitten jonakin päivänä, aivan yllättäen tytär- tai poikapuolesi jakaa sinulle salaisuuden, jota ei toinen vanhempi edes tiedä.\nVirhe 3: Annat lasten olla töykeitä itsellesi\nPsykologi Durvasula kertoo, että lapset voivat paheksua syvästikin uutta isä- tai äitipuolta ja häntä kohtaan voidaan olla hyvinkin epäkunnioittavia. Tätä käytöstä siedetään siinä toivossa, että lapset leppyvät kohta. Lasten epäkunnioittavuus kannattaa kuitenkin ottaa puheeksi, niin vaikealta kuin se kuulostaakin. Lapsi voi esimerkiksi kertoi äitipuolelle, että oma äiti tekee viikonloppuna pizzan aivan eri tavalla. Tällaiseen tilanteeseen kannattaa vain sanoa, että se on varmasti hyvää pizzaan, mutta pizzaa voi tehdä monella eri tavalla.\nVirhe 4: Yrität hypätä vanhemman rooliin liian aikaisin\nUudet äiti- tai isäpuolet yrittävät joskus kurittaa uusioperheen lapsia liian aikaisin, kun molemminpuolista luottamusta ei ole vielä rakentunut. Tämä johtaa epäilyyn ja epäkunnioitukseen, mikä puolestaan johtaa lasten tuntemaan vastenmielisyyteen isä- tai äitipuolta kohtaan.\nPyri olemaan välittävä ja vastuuntuntoinen aikuishahmo. Mieti itseäsi aluksi samanlaiseen rooliin esimerkiksi rakastan tädin, sedän tai isovanhemman kanssa. Vanhemman rooliin kannattaa hypätä siinä tapauksessa, jos lapsi tekee jotain äärimmäisen typerää ja sinä olet ainoa, joka asiaan voi puuttua.\nVirhe 5: Asetat omat henkilökohtaiset odotukset liian korkealle\nIsä- tai äitipuoli saattaa tuntea suurtakin painetta onnistumisesta. Erityisesti monet äitipuolet tuntevat, että heidän pitäisi heti olla superäitipuolia, ettei vain ilkeän äitipuolen rooli lankea heille. Tästä saattaa kuitenkin aiheutua vain se, että äitipuoli on kohta vain loppuun palanut ja itkuinen.\nKun äiti- tai isäpuoli lopettaa täydellisyyden tavoittelun, kaikki muuttuu. Pitää päästää irti liian korkealla olevista henkilökohtaisista odotuksista. Tämä parantaa sekä parisuhdetta sekä lapsen ja vanhemman välistä suhdetta.\nVirhe 6: Haukut toista biologista vanhempaa\nKumppanisi entinen mies- tai naisystävä olisi niin maukas ja helppo maali kaikenlaiselle kritiikille. Kannattaa kuitenkin pitää kieli kurissa erityisesti lasten kuullen, sillä avioero tai muut sotkut eivät ole heidän syytään. Kannattaa tämän sijasta luoda jonkinlainen suhde kumppanin entisen mies- tai naisystävän kanssa. Tutustukaa toisiinne niin, että toistenne seurassa on helppo olla, ja kannattaa välttää ikuista riitaa aikatauluista tai muista.\nVirhe 7: Et anna tytär- tai poikapuolelle tarpeeksi aikaa pelkästään kumppanisi kanssa\nLapset tarvitsevat aikaa pelkästään oman isänsä tai äitinsä kanssa. Siihen aikaa et liity sinä, joten huomioi, että annat perheen lapsille tarpeeksi aikaa niin, että he saavat viettää sen pelkästään oman isänsä tai äitinsä kanssa. Tämä kertoo myös lapsille viestin, ettei aikuisten välillä ole minkäänlaista kilpailua ja että sinä haluat nähdä lapset onnellisina.\nVirhe 8: Ette huolehdi omasta parisuhteestanne tarpeeksi\nUsein uusioperheissä parisuhde joutuu koville. Uusioperheissä keskitytään erityisesti siihen, että lapset löytävät yhteyden äiti- tai isäpuolen kanssa. Lapsille on kuitenkin tärkeätä, että he näkevät myös aikuisten terveen ja onnellisen parisuhteen. Kannattaa varata parisuhdeaikaa ja palkata aina silloin tällöin vaikka lastenhoitaja katsomaan lapsia.\nVirhe 9: Otat henkilökohtaisesti, jos lapsi suosii biologista vanhempaansa\nIsä- tai äitipuoli saattaa helposti tuntea olonsa ulkopuoliseksi esimerkiksi häissä, ristiäisissä tai surullisemmissa sukujuhlissa, kun lapset tukeutuvat biologiseen vanhempaansa. Peräti vielä 25 vuoden jälkeenkin tytär voi haluta, että hänen oma biologinen isä saattaa tyttären alttarille, ei siis isäpuoli. Lapsi voi myös joskus ajatella niin, ettei voi loukata biologista vanhempaa valitsemalla isä- tai äitipuolen. Kannattaa olla lapsia kohtaan myötätuntoinen ja tukea heitä päätöksissään.\nLue myös: Haaveiletteko lapsesta? Kysykää itseltänne ensin 6 kysymystä\nlapsiperhe uusioperhe äitipuoli isäpuoli", "timestamp": "2020-02-21T02:53:04Z", "url": "https://www.voice.fi/koti/a-76056"}