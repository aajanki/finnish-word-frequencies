{"text": "Keskustelu - Taas kerran kiinteistä ;o) | Sana vapaa | Meidän Perhe\nTaas kerran kiinteistä ;o)\nTästä aiheesta on varmaan ollut jo lukuisia ketjuja, mutta jos joku ystävällisesti vielä jaksaisi kommentoida.....\nVauvani on nyt noin 5½kk. 5 kk:n ikäiseksi asti oltiin pelkällä rintamaidolla ja nyt ollaan aloitettu makuannokset.\nEnsimmäisen viikon ajan annoin aina lounasaikaan äidinmaidolla löysytettyä perunaa, seuraavalla viikolla lisäsin porkkanaa, josta tuli kauheat vatsavaivat. :o( Korvasin porkkanan kukkakaalilla (eli perunaa+kukkakaalta), nyt syödään perunaa+parsakaalta. Eli tämä annos syödään aina lounasaikaan ja päivän muut ruoat edelleen rintamaitoa.\nAjattelin vielä antaa vauvan maistella esimerkiksi maissia ja sen jälkeen voisi varmaan alkaa maistelemaan lisäksi hedelmäsoseita. Eli lounasaikaan edelleen kasviksia ja päiväunien jälkeen välipalaksi hedelmäsosetta. Ja muut ruoat edelleen rintamaitoa.\nMissä vaiheessa ruokavalioon voi lisätä puuroa tai velliä? Muistelen lukeneeni jostain, että viljatuotteita ei kannata antaa ihan ensimmäisten joukossa...\nEntä missä vaiheessa ruokavalioon lisätään lihaa?\nklo 23:27 | 8.9.2006\nmaissi- ja peruna-porkkana velliä saa antaa jo 4kk:n ikäiselle. maissi ainakin helposti siedettävää pikkuvauvoilla! :)\nklo 9:10 | 9.9.2006\nKuten jo aikaisemmistakin vastauksista olet lukenut, on kiinteiden aloittamiseen yhtä monta tapaa kuin on meitä äitejä ja lapsiakin. Meillä on samanikäinen lapsi ja syöty soseita nyt n. 3 viikkoa. Alussa annoin makuannoksia (ja toki niin teen nytkin uuden maun tullessa), mutta lapsen ollessa suu ammollaan, olen lisännyt annoksia reippaasti sen mukaan mitä lapsi itse haluaa syödä. Löysin itse sosiaali- ja terveysministeriön julkaisun vuodelta 2004 (en saa suoraa linkkiä laitettua, mutta löytyy osoitteesta: www.stm.fi, sieltä julkaisut ja vuosi 2004, imeväisikäisen lapsen ruoka), josta olen ottanut vähän soveltaen mallia, noita 6kk täysimetettyjen ohjeita kun ei oikein mistään meinaa löytää. Sen mukaan 6kk iässä soseita aloittaessa otetaan uusia ruokaryhmiä mukaan varsin nopeasti ja täydennetään sitten uusilla tuotteilla niitä, kun on kaikki ruokaryhmät jo käytössä. Eli meillä on otettu alkuun muutama kasvis, sitten muutama hedelmä/marja ja tällä viikolla riisipuuro (on yleensä helpommin siedetty kuin kaura). Ensi viikolla siirrytään lihaan. Annoksetkin on jo varsin isoja, puuroa meillä syödään jo 1dl aamuin illoin, kasvissoseita ehkä samanverran, vaihtelee vähän toki päivittäin. Tuon kyseisen ohjeen mukaan lisätään useampi soseateria päivään suht nopeasti, meillä syödäänkin jo nyt 2 kasvisateriaa sekä 2 puuroateriaa päivässä, välillä saanut välipalaksi hedelmää, mutta yleensä vain maitoa. Lisäksi vielä tietysti maidot päälle, miten vauva haluaa (meillä on aina syöty myös yöllä ja syödään edelleen...). Me ollaan siis edetty varsin nopeasti, eikä neuvolassakaan asiasta mitään huomautettu, kehottivat vaan antamaan kun kerran maistuu (sekä lääkäri että terkkari) ja osaa syödä hyvin. Meillä vauvan kasvu alkoikin vähän hiipua tässä viime mittauksissa, joten varmaan ihan tarpeeseen tulee nuo ruuat. Mitään vatsavaivoja ei ole ollut, joten meille tämä tahti on sopinut. Toki monista lähteistä olen lukenut, että rintamaito on monelle pääasiallinen ravinto vielä pitkälle yli tuon 6kk, eli rauhallisemminkin voi huoletta ottaa. Kukin vauva varmaan määrittää tahdin tarpeidensa mukaan.\n-Terppari ja poika 6kk\nklo 0:17 | 9.9.2006\nviljoja ei kaikissa neuvoloissa suositella ennen 6kk, mutta vastahan piltti on tuonut markkinoille uuden kaurapuurojauheen joka on 5kk lähtien... että vähän riippuu tapauksesta.\nsyötä aluksi ihan rauhassa mietoja kasviksia ja hedelmiä, marjoja. viljaa ja lihaa ehtii kyllä ihan hyvin puolen ikävuoden jälkeen maistattaa. meilläkin aloitetiin viljat vellinä, lantrasin vielä varmuudeksi maidolla ettei ole liian tuhtia.\njoissakin neuvoloissa annetaan odottaa 8kk ikään ennenkuin viljaa ja lihaa suositellaan, mutta se riippuu varmaan vauvan muusta kasvusta ja kehityksestä.\nitse olen sitä mieltä kiinteistä että 4kk voi aloittaa ja hillitysti edetä, hiljaa hyvää tulee ja maltti on valttia, myös niiden herkkujen kuten kermavaahdon kakusta ym. vähän maistaminen..\nklo 23:24 | 8.9.2006\nheips! meillä myös vasta aloitettu kiinteät. tyttö nyt vajaa 5kk ja n.3 vkoa syönyt säännöllisesti soseita. aloitimme harjoittelut jo tytön ollessa 3,5kk, mutta minä olin turhan varovainen kun luulin soseiden aiheuttavan vatsavaivoja joita meidän neitillä oli paljon vauvana. 4kk-lääkärineuvolassa lääkäri sanoi, että soseet parantaa mahavaivat ja silloin aloin antamaan kunnolla puolta purkkia kerralla, aamupäivällä päärynä tai hedelmäsosetta ja iltapäivällä pottu-porkkanaa tai pottu-maissia. oli helppo kun olimme harjoitelleen pari viikkoa varovasti, niin ei enää tarvinut muuta ku antaa lapsen syyä. ja mitään vaivoja ei ole tullut! :) tyttö syö nyt siis pottua, porkkanaa, maissia, päärynää, hedelmiä soseena, ruusunmarjaa, mustikkaa, vadelmaa sekä maissi- tai peruna-porkkana- velliä.\nsiis...velliä annan aamuin ja illoin, 2 kertaa päivässä 1/2 purkillista sosetta ja päivän mittaan maitoa sen mitä juo.\npuuron olen ajatellut jättää vähän myöhäisempään, kun viljaa ei pikku masu välttis kestä vielä. suositushan taitaa olla 5kk. samoin lihan suositus 5kk.\nminun mielestä soseiden aloituksella ja eri makujen opettelulla ei kannata kiirehtiä. ei tule mitään vahinkoa vaikka syöttää samaa lajia pari viikkoa ennen kuin ottaa uuden maun kuvioihin. tottuupa pikku elimistö rauhassa uusiin makuihin. ja näkee silloin selvästi jos jostain tulee vaivoja ja helppo tunnistaa mikä aiheuttanut.\nota siis rauhallinen asenne ja anna vauvasi tottua lusikkaan, uusiin makuihin ja yleensä syömiseen. puuron ja lihat kerkiää lapsi oppia!\nvelliä minä suosittelen! jos vain kelpaa vauvalle! :)\nPoikani nyt 6,5 ja noin viikkoa ennen kuin täytti 6 kk aloiteltiin maistelut. Taisin viikon verran maisteluttaa bataattia ja porkkanaa ja jo sitten otin kaurapuuron+hedelmäsoseen kuvioihin mukaan. Vellilinjalle en ollenkaan lähtenyt vaan poika tykästyi todella Ammunhyvä kaurapuuroon josta tulee mukavan pehmeää. Nyt noin neljäs viikko kiinteitä menossa ja eilen lisäsin mukaan myös broilerin. Nyt poika syö siis bataattia, porkkanaa, kesäkurpitsaa, kukkakaalia, perunaa, kaurapuuroa, melkein kaikkia ikäiselleen sopivia hedelmäsoseita, marjasoseita/marjoja välipalana, banaania. Ja myös maidottomat kaupan muksu puurot maistuvat. Seuraavaksi makujen maassa suuntaamme kohti palsternakkaa ja parsakaalia ;) Imetän myös vielä aika paljon.\nKaikki on maistunut, tietty päivästä riippuen ja maha on ollut ihan yhteistyökykyinen.\nEi muuta ku puurojen syöntiin.\näitee ja pieni mustikkasuu 6,5", "timestamp": "2019-09-15T22:47:30Z", "url": "https://www.meidanperhe.fi/keskustelu/437058/ketju/_taas_kerran_kiinteista_o_"}