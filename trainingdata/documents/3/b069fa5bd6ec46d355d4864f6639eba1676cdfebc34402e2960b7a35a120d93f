{"text": "huhtikuu | 2015 | MyJobCafe.net\nSOK aloittaa yt-neuvottelut tukipalveluissaan\nSuomen osuuskauppojen keskuskunta SOK aloittaa yt-neuvottelut. Yritys arvioi vähentävänsä työntekijöitä korkeintaan 33 henkilötyövuoden verran. Neuvottelujen piirissä ovat SOK:n IT-, talous- ja viestintäyksikkö sekä yhteiskuntasuhteet ja asiakasvuorovaikutus -yksikkö.\nSOK perustelee yt-neuvotteluita suunnitelmillaan tehostaa tukipalveluidensa tuotantoa. Tavoitteena yhtiö väittää olevan asiakkaille edullisen ostoskorin. Neuvottelut eivät vaikuta alueosuuskauppojen henkilökuntaan.\nSOK aloittaa yt-neuvottelut tukipalveluissaan – aikoo vähentää 33 henkilötyövuotta\nSOK aloittaa yt-neuvottelut tukipalveluissa\nSalon kaupungin katuvalojen uusiminen tuo töitä sähköalalle\nTurku Energia toteuttaa Salon kaupungin katuvalojen uusimisen. Turku Energia vaihtaa Salon kaupungin noin 5 300 elohopeahöyryvalaisinta led-valaisimiin ensi vuoden loppuun mennessä. Turku Energia sitoutuu kymmenen vuoden palvelusopimukseen valaisinten kunnossapidon osalta.\nSalon kaupungin urakan valaisimet toimittaa Easy LED Oy. Salolainen yritys on energiatehokkaaseen led-valaistusteknologiaan erikoistunut tuotekehitys- ja kokoonpanoyhtiö. Katuvalaisinuudistus toteutetaan ESCO-hankkeena, jossa merkittävä osa hankkeen kustannuksista katetaan toteutuvilla energiansäästöillä.\nHanke tuo töitä sekä lamppujen valmistukseen, että niiden asennukseen ja kunnossapitoon.\nTöitä kotimaahan yli 5 000 valaisimen led-urakalla – Säästö 70%\nTurku Energia vaihtaa Salon katuvalot ledeihin\nTaloushallinto tarvitsee uudenlaisia osaajia\nTaloushallinnon ammattilaisten tulevaisuudesta on väännetty kättä julkisuudessa. Toiset puhuvat ammattikunnan katoamisesta tai ulkoistamisesta halvan työvoiman maihin, toiset ammattikunnan uudesta noususta.\nAlan digitalisoituminen on jo pitkällä, ja kehitys tällä tiellä kiihtyy koko ajan. Toisin kuin usein kuulee väitettävän, digitalisoituminen ei kuitenkaan tarkoita taloushallinnon ammattikunnan katoamista. Kyse on työtehtävien ja toimialan uudistumisesta.\nUuden ajan taloushallinnon ammattilainen on ennen kaikkea palveluammattilainen ja yrityskonsultti. Taloushallinnon tehtävä siirtyy tukitoiminnosta yhä lähemmäs liiketoiminnan strategista kehittämistä. Alalle tuleville nuorille tämä merkitsee uudenlaisia mahdollisuuksia ja vaatii paljon myös alan ammattilaisten koulutukselta.\nTuoreimmat artikkelit aiheesta taloushallinto:\nTaloushallinto tarvitsee uudenlaisia osaajia 28.4.2015 - Taloushallinnon ammattilaisten tulevaisuudesta on osa sitä mieltä että ammattikunta katoaa, mutta toiset uskovat uuteen nousuun. Työtehtävät tulevat muuttumaan ja toimiala uudistuu ja siirtyy tukitoiminnosta yhä lähemmäs liiketoiminnan strategista kehittämistä.\nKirjanpidon ja laskentatoimen työn sisältö muuttumassa rajusti 15.1.2015 - Yritysten taloustiedon ja rahaprosessien rutiinit hoituvat digitaalisesti, ja osin jo automaattisesti, perinteinen taloushallinnon kirjaamis- ja tallennustyö poistuu ja työn painopiste siirtyy asiakkaan palveluun, neuvontaan ja konsultointiin. KLT-tutkinto on taloushallinnon alalla arvostettu asiantuntijatutkinto, johon voi hakea vasta, kun on jo hankkinut työkokemusta alalta.\nRandell: Kunnan Taitoa Oy luo työpaikkoja Turkuun 15.4.2014 - Turun kaupunginhallitus esittää kaupunginvaltuustolle, että se siirtäisi liikkeenluovutuksella taloushallinnon palvelukeskuksensa kuntien yhdessä omistamaan Taitoaan syyskuun alusta lähtien. Taitoan talouspalvelukeskukseen siirtyisi noin 95 Turun kaupungin työntekijää. Turku on Taitoan suurin omistaja. Liikkeenluovutuksen myötä Taitoalle syntyisi Turkuun uusi, merkittävä toimipiste, joka tuottaa talous- ja henkilöstöhallinnon palveluja omistajinaan toimiville kuntatoimijoille koko maassa. Toimipiste työllistää alkuvaiheessa noin 90 henkilöä, mutta tavoitteena on luoda uusia\nVarissuolla jaetaan nuorille tietoa koulutuspaikoista, ammateista ja työnhausta\nVarissuolla järjestetään osana kansainvälistä nuorisoviikkoa nuorille suunnattu Askel kohti työelämää -tapahtuma. Nuoret saavat tietoa eri koulutuspaikoista, ammateista sekä työnhausta. Luvassa on erilaisia työpajoja, kuten CV- ja hakemusklinikka, mahdollisuus tutustua erilaisiin ammattivaihtoehtoihin sekä niiden vaatimuksiin. Lisäksi on asiantuntijoiden, viranomaisten ja työnantajien puheenvuoroja sekä nuorten omia kokemuspuheenvuoroja liittyen haasteisiin ja onnistumisiin työ- tai opiskelupaikan saannissa.\nAskel kohti työelämää -tapahtuman järjestävät Yhdessä-yhdistys, Step Europe, Varissuon Työttömät, Aziz al Irak ja Turun vietnamilaisten kulttuurikerho torstaina 7. toukokuuta kello 14–18.\nTyöllisyysaste laski hieman vuonna 2014 ja työttömyys lisääntyi\nTilastokeskuksen työvoimatutkimuksen mukaan 15–74-vuotiaita työllisiä oli 2 447 000 henkeä, mikä oli 9 000 vähemmän kuin vuonna 2013. Miesten työllisyysaste oli 68,7 prosenttia ja naisten työllisyysaste 67,9 prosenttia vuonna 2014. Sukupuolten välinen ero työllisyysasteissa ei ole ollut vuositasolla näin pieni koskaan aiemmin.\nPalkansaajia oli 22 000 vähemmän kuin vuonna 2013. Yrittäjien ja yrittäjäperheen jäsenien määrässä oli puolestaan kasvua 12 000 edellisvuodesta. Heidän määräkseen tilastoitiin 343 000.\nOsa-aikatyötä tekeviä 15–74-vuotiaita työllisiä oli 377 000 vuonna 2014. Vuonna 2014 kokoaikatyön puutteesta tuli 15–64-vuotiailla yhtä yleinen syy osa-aikatyön tekoon kuin opiskelusta.\nTyöttömyysaste nousi viime vuonna Suomessa 8,7 prosenttiin eli 0,5 prosenttiyksikköä korkeammaksi kuin vuonna 2013. Työttömiä oli 232 000 eli 13 000 henkeä enemmän kuin edellisvuonna. Myös nuorisotyöttömyys ja piilotyöttömyys kasvoi.\nMiesten ja naisten työllisyysero tasaantui enemmän kuin koskaan", "timestamp": "2019-02-23T01:31:04Z", "url": "https://myjobcafe.net/2015/04/"}