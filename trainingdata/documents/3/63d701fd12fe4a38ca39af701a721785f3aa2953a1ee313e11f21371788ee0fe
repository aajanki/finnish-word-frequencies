{"text": "Kippaamista, sambaa ja gerberoita - Kerroskiisseli - Vuodatus.net\nMenin KIP-tapahtumaan vähän myöhässä, mutta porukkaa oli paikalla lähemmäs parikymmentä kuitenkin ja osa porukasta jäi vielä kun läksin pois. Ilma oli mitä ihanin ja varjossa oli mukava kutoa, jutella ja seurata hääpareja, joita tuli ja meni kirkkoon tiuhaan tahtiin. Ja yllättäin oli paikalla yksi tuttukin muista piireistä, käsityötuttuja oli tietenkin useampi.\nKävin myös eduskunnan edestä hakemassa pari gerberaa. Kukat niistä oli jo nypitty, mutta purkkeineen oli vielä jonkin verran kukkia jäljellä. Myöhemmin illalla kotiin mennessä huomasin että siivoojat olivat korjaamassa roskat pois.\nSambakarnevaalit olivat myös iltapäivällä ja poislähtiessäni jäin hetkeksi seuraamaan niitä. Kerrankin sattui tanssijoille hyvä ilma. Ei ollut kiirettä pois sateen ja tuulen takia. Ja ihmisetkin mielellään jäivät seuraamaan tanssijoita.\nIhmiset viihtyivät ulkona mäyriksien ym kanssa ja kun kävin pitsapalalla, niin kuulin henkilökunnan juttelevan että osa voi lähteä aikaisemmin pois kun väkeä käy syömässä niin vähän. Sisätiloissa taisikin paikat olla jokseenkin tyhjät kun ulkona tarkeni hyvin varjon puolellakin.\nLähettänyt: kiisseli - 9.6.2007 klo 21.36", "timestamp": "2018-08-18T07:59:41Z", "url": "https://kiisseli.vuodatus.net/lue/2007/06/kippaamista-sambaa-ja-gerberoita"}