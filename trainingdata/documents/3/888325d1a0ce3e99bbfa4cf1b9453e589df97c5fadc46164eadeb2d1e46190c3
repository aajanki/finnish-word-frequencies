{"text": "VAASA ennen ja nyt Vasa förr och nu: Wiki Loves Monuments -valokuvauskilpailu\nSuosittelen tutustumaan ja osallistumaan tähän!\nhttp://www.nba.fi/fi/ajankohtaista/tiedotearkisto?Article=6404\nOsallistujia varten on koottu valikoima kulttuuriperintökohteita, joita kilpailussa kannustetaan erityisesti kuvaamaan. Valikoimassa ovat mukana muun muassa Suomenlinna, Punkaharju ja Suomussalmen Värikallio. Kilpailuun voi osallistua myös kuvaamalla mitä tahansa muuta kiinnostavaa kohdetta, joka löytyy Kulttuuriympäristön palveluikkunasta www.kyppi.fi tai valtakunnallisesti merkittävien kulttuuriympäristöjen palvelusta www.rky.fi\n”Museovirastolle on tärkeää olla mukana kilpailun järjestämisessä, jotta tieto Suomen upeista kulttuuriperintökohteista täydentyy ja saavuttaa ihmisiä yhä laajemmin. Wikipedia on tähän mitä oivallisin kanava”, toteaa yli-intendentti Ulla Salmela Museovirastosta.\nKatso tarkemmin yllä olevasta linkistä.\n- Etsi, katso kuvattavat kohteet kuvauskohteiden listasta.\n- Kuvaa tai etsi aikaisempi otoksesi kohteesta.\n- Tallenna kuva kilpailun nettisivujen kautta 1.-30.9.2017 välisenä aikana.\nMm. näistä Vaasan seudulla olevia kohteita toivotaan kuvattaviksi:\n- Vaasan rantapuistovyöhyke julkisine rakennuksineen ja Vaasan Höyrymylly, Vaasa, Pohjanmaa\n- Alatalo/Jätinhaudanmaa – pronssikauden röykkiöitä, kuoppaliesiä, Laihia, Pohjanmaa\n- Storskäret – jatulintarhoja, Maalahti, Pohjanmaa\nKoko Suomesta kohteita on vaikka kuinka paljon! Kuka vaan voi kuvata ympäri Suomea! Jopa aikaisemmat kuvat esim. kesälomareissuilta voivat käydä hyvin kilpailuun!\nOsallistutaan, - yksin, yhdessä, tehdään kuvausretki, ”kuvasafari” vaikka porukalla!\nKilpailun lehdistökuva\nVanha Rauma, Soile Tirilä / Museovirasto, Creative Commons BY-SA 4.0 Vanha Rauma – Vanha Rauma on yksi Suomen kuudesta keskiajalla perustetusta kaupungista. Se on laajimpia säilyneitä historiallisia puukaupunkialueita Pohjoismaissa. Vanha Rauma on Unescon maailmanperintökohde.", "timestamp": "2019-06-16T09:50:03Z", "url": "http://vaasaennenjanyt.blogspot.com/2017/09/wiki-loves-monuments-valokuvauskilpailu.html"}