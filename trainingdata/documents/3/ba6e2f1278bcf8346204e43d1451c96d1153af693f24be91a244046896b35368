{"text": "Säiliörekka ja ambulanssi kolaroivat Kauhajoella | Yle Uutiset | yle.fi\nSäiliörekka ja ambulanssi kolaroivat Kauhajoella\nLiukkaalla tiellä heittelehtimään lähtenyt säiliörekan perävaunu osui vastaan tulleeseen ambulanssiin Teuvantiellä Etelä-Pohjanmaalla.\n30.10.2018 klo 18.25\nTiet ovat paikoin liukkaita ja jäisiä, varoitetaan Etelä-Pohjanmaan pelastuslaitokselta. (Arkistokuva)Niko Mannonen / Yle\nLiukas keli aiheutti Kauhajoella Teuvantiellä tänään iltapäivällä onnettomuuden, kun Kauhajoen suunnasta Teuvalle ajaneen säiliörekan perävaunu alkoi heittelehtiä ja osui Teuvan suunnasta sitä vastaan tulleen ambulanssin etukulmaan.\nAmbulanssi suistui tieltä törmäten tien vieressä olevaan puuhun.\nEtelä-Pohjanmaan pelastuslaitoksen Kauhajoen paloasemalta kerrotaan, että puristuksiiin jäänyt ambulanssin kuljettaja toimitettiin sairaalahoitoon. Sairaalahoitoon vietiin myös ambulanssissa olleet sairaanhoitaja ja potilas. Ambulanssissa olleiden henkilöiden vammojen laadusta ei ole tietoa.\nPelastuslaitos varoittaa liukkaista teistä.\npelastustoimiKauhajokiambulanssitSuupohjan seutukuntaTeuvasäiliöautotEtelä-PohjanmaahälytysajoneuvotPohjanmaa", "timestamp": "2020-02-21T22:15:08Z", "url": "https://yle.fi/uutiset/3-10483805"}