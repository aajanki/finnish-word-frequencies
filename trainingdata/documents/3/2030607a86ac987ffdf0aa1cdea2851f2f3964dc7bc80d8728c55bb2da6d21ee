{"text": "Kaukomara: Viimeistelyä\nTyömatkapyöräilyjen lisäksi kävin tällä viikolla kolme kertaa juoksemassa, kerran uimassa ja kuntopiirissä. Tiistaina ohjelmassa oli kevyt lenkki, ja sen juoksin kodin lähimaisemissa golfkentän ympäri. Lopussa oli vielä reilu kilsa pitkospuitakin, ja vauhti pysyi siinä tasapainoillessa ihan helposti aisoissa.\nKeskiviikkona vuorossa oli vauhtileikittelyä, ja lähdin Petrin seuraksi Leppävaaran urheilukentälle. Ajoimme sinne pyörillä, matkaa taitaa olla aika tarkkaan samat kolmisen kilsaa kuin Otaniemenkin kentälle. Treeni olisi tietysti ollut helppo tehdä myös Leppävaaran mäkisillä hiekkateillä, mutta onnistui sen kentälläkin. Keksin juosta pienen vauhtipyramidin: 100-200-300-300-200-100 metriä reipasta ja aina väliin 400 m lönköttelyä. Helpompi oli juosta, kun oli suunnitelma ja rytmi tekemiselle.\nPyörät lukittiin aitaan.\nTorstaina kävin Heltrin uimavuorolla Pirkkolassa. Tunti ja vartti uitiin, yhteensä reilut kolme kilsaa tekniikkatreeniä, myös hengitysharjoituksia. Tehtiin mm. delffareita ja vaparin potkuja, uitiin kädet nyrkissä ja erilailla hengittäen (3-2, 4-2, 4-3). Uinti ei tuntunut mitenkään erityisen kevyeltä, mutta kivaa se on aina. Nykyään pääsen torstain uintitreeneihin aina Aten kyydissä, joka mielellään ajelee meidän perheen ykkösautolla aina kun mahdollista.\nPerjantaina oli sitten kuntopiiri. Siellä oli taas melkein kolmekymmentä osallistujaa, ja nyt tehtiin kiertoharjoittelua. 29 liikettä, jokaista 30 sekkaa ja vaihtoon 7 sek. Kaksi kierrosta mentiin, ja loppuun vielä selkä- ja vatsalihasliikkeitä 30 sekunnin jaksoissa. Liikkeiden välit oltiin lankussa. Ei mikään erityisen kevyt treeni, ja siksi pidinkin lauantaina lepopäivän. Vähän ajateltiin Peten kanssa mennä uimaan Seurasaareen, mutta ei sitten tullut lähdettyä kun molempia vähän väsytti.\nTänään aamupäivällä kävin fiilistelemässä Otaniemen kentällä. Verran jälkeen tein juoksutekniikkatreenejä 3x20 m kutakin liikettä:\npolvennostokävely päkiöillä\njuoksu kantapäät pakaraan\njuoksu kädet ylhäällä\nyhden jalan hyppelyt, kantapää pakaraan\ntaaksepäin juoksu\nhyppelyt polvi eteen, sivulle, eteen jalkaa vaihtaen\njuoksua joka 3. askel pakaraan\nTekniikkatreenin jälkeen juoksin 4x400 m reipasta vauhtia kävelypalautuksella. Eka kierros meni liian hitaasti, kolme seuraavaa liian kovaa. On se vaikeeta juosta tasaista vauhtia!\nPois lähtiessä nappasin vielä kuvan kentän laidalla olleesta Rantamaratonin mainoksesta. Tuon banderollin näen uudelleen ensi lauantaina, kun matkaa maaliin on jäljellä reilut 400 metriä. Sitä odotellessa.\nTästä alkaa loppukiri!\nLähettänyt Pia [Kaukomara] klo 20.13\nTunnisteet: juoksu, kuntopiiri, otaniemi, uinti\nIina 15. syyskuuta 2013 klo 21.39\nTsemppiä maratonille! Puolimatkan triathlonin jälkeen se tuntui ainaki minusta lyhyemmältä koitokselta kuin kuvittelin etukäteen. Luottavaisesti vaan liikenteeseen, pää kylmänä ja kannattaa muistaa, että vaikkei heti kulkiskaan, ei kannata hätääntyä, koska askel saattaa lähteä lentoon vielä puolivälin jälkeenkin. ;)\nPia 17. syyskuuta 2013 klo 20.12\nKiitos Iina! Semmoistakin olen kuullut, että maraton tuntuu triathlonin puolimatkaa raskaammalta. Se on kyllä helppo uskoa. Onhan siinä tosiaan aikaa saada se menovaihde päälle :) Oli kiva lukea sun onnistumisesta maratonilla(kin)!\nAsmo 16. syyskuuta 2013 klo 18.59\nMonipuolista treenailua.\nTsemppiä Espooseen!\nKiitos Asmo! Tsemppi tulee tarpeeseen!", "timestamp": "2017-08-21T19:25:09Z", "url": "http://kaukomara.blogspot.com/2013/09/viimeistelya.html"}