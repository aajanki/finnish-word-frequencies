{"text": "Haluatko Gastronaatti-koekokiksi? - Isyyspakkaus | Lily.fi\n11.8.2014 20:36 Tommi K\tIsyyspakkaus\nRouvan Gastronaatti-kirjan julkaisu lähestyy!\nKirjan ensimmäinen taitettu versio oli meillä oikoluettavana jo kesälomalla, ja nyt odotamme Otavalta kirjan seuraavaa versiota.\nKesälomat tekivät julkaisuaikataulusta melko tiukan, ja onpa vielä muuten yksi annoskuvakin ottamatta. Totesimme, että yksi aiemmin ottamistani kuvista ei ollut tyyliltään yhteneväinen kirjan muiden kuvien kanssa.\nVaikka aikataulu onkin kireä, olisi mahtavaa saada palautetta vielä ennen kuin kirja lähtee painoon.\nSiksipä etsimmekin nyt muutamaa lukijaani lukemaan kirjasta pari lukua ja testaamaan joitain reseptejä.\nMiten homma menisi käytännössä:\nSinä kirjoitat kommenttikenttään muutamalla lausella, miksi juuri sinä haluat päästä testaamaan Rouvan kirjaa ja millaista ruokaa laitat mielelläsi. Muista myös jättää sähköpostiosoitteesi. Sisäänkirjautumaton lukija voi jättää sähköpostiosoitteensa niin, että se näkyy vain meille\nJos kiinnostuneita on enemmän kuin muutama, me valitsemme testaajat näiden kommenttien perusteella torstai-iltana 14.8.2014\nSinä saat viimeistään perjantaiaamuna 15.8. sähköpostiisi kirjan lopullisesta taitosta kolme lukua resepteineen PDF-muodossa\nSitten toivomme, että lukisit tekstit ja reseptit ja testaisit vaikkapa paria - kolmea reseptiä ja antaisit palautteesi sähköpostitse maanantaiaamuun 18.8.2014 mennessä. Näin Rouva ehtii tehdä vielä jonkin viime hetken muutoksen ennen kuin kirjan pitää olla aivan oikeasti valmis. Hui\nKiitoksena vaivannäöstä lähetämme sinulle kopion uunituoreesta Gastronaatista heti, kun se tulee painosta!\n​HAKU ON PÄÄTTYNYT!\nIso kiitos kaikille kiinnostuksesta ja kivoista kommenteistanne! Oli hauska lukea, ketkä näitä juttuja oikein lukevat!\nNythän tässä alkaa jo itseäkin jännittää.\nHamptonin leidi (Ei varmistettu)\t 11.8.2014 20:49\nOlen aloitteleva ruokabloggaaja ja harjoittelen parasta aikaa...rakastan testailla reseptejä ja kokeilla annosten kuvausta! Olisin siis hyvin tunnollinen oppilas tähän projektiin! Kokkailen rehevää kotiruokaa, mukailen vuosikymmenten klassikkoja uusilla mausteilla, kaukomakumatkojen elämyksiä kotimaan twistillä, omasta puutarhasta saatua lähiruokaa ja paljon luomua! Kiitos mielenkiintoisesta blogista, täältä(kin) olen saanut uusia ideoita ja inspistä!\nSuchfun (Ei varmistettu)\t 11.8.2014 20:51\nOlisi kiva päästä testaamaan kirjaa, koska olen tätä blogia lukiessani kiinnostunut teidän ruokamausta (jos näin voi sanoa :D) ja vaimosi tapa laittaa ruokaa on luultavasti erilainen omaani nähden, ja siksi mielenkiintoinen.\nItse laitan paljon kasvisruokaa, käytän paljon mausteita ja tällä hetkellä otan mallia esim. afrikkalaisista ruuista.\nMR (Ei varmistettu)\t 11.8.2014 20:58\nVoi olisin ikionnellinen tästä mahdollisuudesta!\nSuurimmaksi osaksi kokkailen sesonkituotteista, parin korttelin päässä oleva kauppatori saa tämän tytön hulluksi keittiössä:)\nKasvisruoka on nostanut päätään omissa kokkauksissani huomattavasti, myös kalaruuat luikertelevat sydämeen.\nOlen itsepäinen kokki, joka yleensä aina soveltaa reseptejä, nykyään kuitenkin myös reseptit ja erityisesti niiden noudattaminen kiehtovat. Oikeasti siis tietää ja maistaa, mitä reseptin luoja on ajanut takaa ja millaisia makuyhdistelmiä hän on halunnut luoda. Olisi suuri kunnia päästä lukemaan ja testailemaan:)\niiinamm (Ei varmistettu)\t 11.8.2014 21:01\nHep, haluan! Opiskelen ravintola-alan restonomiksi ja olen ensimmäiseltä ammatiltani kokki, rakastan ruuanlaittoa ja kokeilen ennakkoluulottomasti uusia reseptejä, mm. täältä blogista on tullut otettua muutama jo omiksi suosikeiksi. Laitan mutkatonta ja välillä sitä vaikeampaakin ruokaa, pyrin käyttämään tuoreita ja kotimaisia raaka-aineita eri sesonkien mukaan, arkikokkaaminen on helppoa, mutta silti tuo makuelämyksiä. Vapaalla panostetaan enemmän ja nautitaan täysin siemauksin.\nminna\t 11.8.2014 21:03\nOlen kiinnostunut kokeilemaan reseptejä! Olen kasvissyöjä ja monesti tuntuu, että vegeilijät unohdetaan monessa yhteydessä ihan täysin, niinpä olisi kiinnostavaa päästä testaamaan kirjasta toivottavasti löytyviä kasvisruokia.\nKokkaajana minulla on tapana soveltaa reseptejä välillä vähän liikaakin, jolloin lopputuloksesta ei koskaan voi olla ihan varma... Orjallinen reseptin seuraaminen olisi siis minullekin jännää vaihtelua! Uskon myös, että osaan antaa kokeiluni pohjalta rakentavaa ja perusteltua palautetta. Viikonloppuna ehtii hyvin kokkailla ja potentiaalinen koemaistajakin on tulossa kyläilemään. : )\nPeetuli\tDukanette\t 11.8.2014 21:15\nÄh, pitääkin olla just tampereen reissu viikonloppuna, niin ei voi osallistua :(\nMörri (Ei varmistettu)\t 11.8.2014 21:15\nMinä haluaisin kovasti testata paria reseptiä! Olen kovasti tykännyt niistä Rouvan resepteistä, joita on täällä blogissa vilahdellut. Esim. punajuuriristosta on tullut vakioruokaa yhden naisen taloudessani. Lisäksi olen nauttinut ravintolavinkeistänne ja matkakertomuksista. Ruokafanina ja ruokamaailmaa jonkin verran seuraavana osaisin luultavasti arvioida reseptejä aika hyvin ja antaa teille palautetta.\nItse laitan pääsääntöisesti kasvisruokaa: paljon ruokaisia ja monipuolisia salaatteja, tomaattisia vuokaruokia, kaikkea uunissa paahdettua (siitä tulee aina parempaa), pitkään hautuneita patoja, bataattiburgereita, risottoa ja kaikkea missä on juustoa. Lempiruokani on usein italialais-ranskalaista. Lisäksi simppelit aasialaissävytteiset ruuat miellyttävät; esim. curry-linssipadat ja thaikeitot. Olen myös kylmempinä vuodenaikoina tehnyt jonkun verran ylikypsiä liharuokia (kuka muka ei?).\nPidän myös leipomisesta, erityisesti moussekakuista.\nLarsa (Ei varmistettu)\t 11.8.2014 21:18\nTäällä olisi halukas perhe (äiti, isä, 2-v tyttö ja 8kk poika) kokeilemaan kirjan reseptejä. Olen lukenut blogiasi reilun vuoden ja olemme testailleet osaa jaksamistasi resepteistä. Perheessämme molemmat vanhemmat kokkaa ja tyttö on innokas apukokki :) mieheni on kuitenkin se joka on yleensä innokas kokeilemaan uusia reseptejä ja uskon että hän mielellään kokkaisi kirjan ruokia. Lisäksi meillä on ystäväpariskunnan kanssa traditio sunnuntai ruokailuista, joka toinen sunnuntai me kokkaamme heille ja taas toisinpäin. Välillä harrastamme kokeilevaa keittiötä ja välillä luotamme tuttuun ja turvalliseen,ihania hetkiä ja hyviä ruokia olemme parin vuoden ajan jo maistelleet ystäviemme kanssa! Olisi erittäin kiva kokata ystävillemme ruokaa Ensi sunnuntaina Gastronaatti-kirjasta :) jos onni meitä suo tässä niin lahjaksi saamamme Gastronaatti-kirja muuttaa kansamme ulkomaille loppuvuodesta (kirjan hankimme kyllä joka tapauksessa).\nmoonangel (Ei varmistettu)\t 11.8.2014 21:30\nKotikokkina touhuan keittiössämme :) Pidän erilaisten ruokien ja leipomusten teosta, mies joutuu aina koekaniiniksi ja onkin jo onneksi tottunut siihen. Mies sanookin onneksi rehellisen mielipiteen ruuasta tykkääkö vai ei, vai olisiko sitä hyvä muuttaa jotenkin. Joskus sovellan reseptejä jos kaikkia ainesosia ei löydy kotoa tai lähikaupastamme, pyrin kyllä käymään isommassa kaupassakin jos vain aikataulu antaa periksi. Erilaiset sosekeitot, kasvisruuat ja laatikot ovat nyt viime aikoina päässeet kokeiluun. Välillä on myös mukavaa vaihtelua tehdä peruskotiruokaa. Onneksi meillä mieskin kokkaa, ei ehkä niin uskaliaasti kuin minä. Kokeilee kyllä erilaisia reseptejä hieman epäillen. Kokkailemme myös yhdessä :)\nsiisii (Ei varmistettu)\t 11.8.2014 21:31\nOlisipa mukava päästä auttelemaan ja samalla testaamaan itselle uusia reseptejä! Olen jämähtänyt \"tästä vähän tota ja sit tätä kans kun kaapissa kerran oli\"-kokkaajaksi, ja olisi mukava kerrankin edetä näin \"pakotettuna\" ( ;) ) askel askeleelta reseptin mukaan. Olemme aikalailla kaikkiruokaisia, mutta toivoisin, että reseptien vaatimat ainekset löytyisivät kohtuullisen helposti ihan lähi-Prismasta. Olen ko. viikonlopun vapaalla joten pari reseptiä ehtisi testaamaan :)\nPetrruska\t 11.8.2014 21:51\nHep! Olen ihan viime vuoden aikana huomannut alkavani pitää ruuanlaitosta. Sitä ennen se oli enemmän pakkopullaa, mutta nyt pilkon ja haudutan mielelläni. Tykkään erityisesti uunissa hautuvista padoista ja porisevista keitoista. Kasvisruuista olen eniten innostunut, vaikka tällä hetkellä eniten resepteistänne käytössä kuluu nyhtöpossu!\naN-nA (Ei varmistettu)\t 11.8.2014 22:01\nHip! Hei! Joo!\nEli toisin sanoen, oi vitsit kuinka mahtavaa olisi päästä koekaniiniksi!\nNo miksi minun sitten pitäisi päästä testailemaan ohjeita? Tässäpä muutama pointti miksi:\n-rakastan ruokaa (ööh aika itsestäänselvää, eikö?)\n-rakastan antaa palautetta. Tästä ei kannata heti suomalaisittain päätellä, että a) tulee vain nihkeilyä tai b) sanotaan vain että ihan hyvä. Ei, minä rakastan antaa rakentavaa palautetta. Positiivista, kehittävää, erilaisista näkökulmista.\n-laitan aika paljon erilaisia ruokia. Leivon mielelläni, lempiruokaani ovat säilötyt ankan koivet, helpoin arkiruoka syntyy kvinoasta, hyvästä fetasta, rucolasta, kirsikkatomaateista ja avomaankurkuista, tai sitten paahdetuista uunijuureksista\n-yksi lempiruuista on noin 3-vuotiaasta lähtien ollut etanat. Pienenä perheeni kanssa ravintoloissa katsoin aina löytyykö listalta etanat, ja jos löytyivät niin niitä kiitos. Eräässä ravintolassa tarjoilija kerran sanoi, ettei tarjoile niitä pienelle lapselle kun ne jäävät kuitenkin syömättä. Isäni hieman jyrähti ja etanat tuotiin pöytään. Tarjoilija jäi katsomaan kun pistelin ne napaani.\nLopuksi, kuka minä olen?\n26-vuotias opiskelija, asunut useampaan otteeseen Saksassa ja sukutaustaa löytyy Sveitsistä. Racleten lisäksi voisin elää sushilla.\nSaga Raippalinna (Ei varmistettu)\thttp://blog.maraia.net\t 11.8.2014 22:05\nOlen kommelluksellinen kotikokki, joka tykkää leipoa ja on ainakin leiponut satamiljoona kertaa Rouvan pikkuleipäohjeen mukaan. Kirjoitan hyvin kuvaavaa tekstiä ja olen kova puhumaan (joka näkyy myös paperilla, padilla, millä lie), minusta voisi olla apua. Varsinkin jos haluaa sellaisen ruoanlaittoarkailijan näkökulman, joka ei vielä ole löytänyt omaa tietään ja janoaa oikeasti hyviä ideoita. Blogissa kommellusnäytteitä kun laittaa hakusanaksi \"tai tee niin kuin minä\".\nSpacesoup (Ei varmistettu)\t 11.8.2014 22:05\nAutan ja testaan mielelläni! Olenkin jo testannut aikas monta reseptiä tästä blogin puolelta: tomaattipiiras (nam!), risotto, perunapizza, linssikeitto.. ja ne ainakin meidän perheelle i,ä ja 7, 9v upposi hyvin. Asumme nyt va. asunnossa jonka pertsa keittiö vastaa mökkiolosuhteita joten kaipaisinkin todella jotain piristystä keittiön puolelle ;)\nminnimyy (Ei varmistettu)\t 11.8.2014 22:39\nVaikka olenkin naatti (vauva herätti 03:20 ja 07),\nilmoitan halustani testata Gastronaatti.\n-Jääkaapissa vanhaa maitoa ja porkkananaatti (hävettää ihan).\nSilti voisin testata, pysyykö kädessäni vielä soppakauha.\nMies lomalla ja hyvä ruoka voisi olla yhtä kuin kotirauha.\nTykkään kokata helppoja ja nopeita ruokia,\njoihin ei tarvita härveleitä eikä erikoisvuokia.\nPunaista lihaa maistoin viimeksi vuonna ysikuus,\njoten kelpaisi vaikka kasvisruokaresepti uus!\nMaleficent\t 11.8.2014 22:55\nVoi kyllä! Tämä olisi ihana tilaisuus tällaiselle insinöörikokkailijalle, joka tarvitsee lähes aina reseptin, että osaa/pystyy tekemään mitään monimutkaisempaa kuin purkkihernekeittoa, kun mielikuvitus ei riitä. Tykkään kokeilla kaikkea uutta ja olenkin monen monta tämän blogin reseptiä koittanut ja aina ollut herkullinen lopputulos.\nAnnahoo (Ei varmistettu)\t 11.8.2014 23:20\nArki alkaa huomenna ja lomien jälkeen olisi syytä päästä taas järkevään ateriarytmiin ja -sisältöön käsiksi. Päivittäin on kokattava päivällistä kolmelle päiväkotilaiselle ja ruuan tulisi valmistua mieluusti mahdollisimman nopeasti päiväkotipäivän jälkeen. Jos Rouvan opuksesta löytyy nopeita ja helppoja arjen pelastajia, jotka olisivat ravintosisällöltään hiukan enemmän kuin \"pastaa ja parmesaania\" (vaikka hyvää sekin on!), niin täällä olisi halukas testiperhe! Pikkutyyppimme ovat varsin valikoivaa sakkia, joten kriittisiä koemaistajiakin löytyisi ;)\nVierailija (Ei varmistettu)\t 11.8.2014 23:23\nHei! Me ollaan hyvää ruokaa ja kokausta rakastava perhe - emme myöskään säikähdä vaativampaakaan reseptiä. Kesän aikana makuhermoja olemme hellineet muun muassa muun muassa Juuri nyt -kirjan ohjeilla. Olisipa hauskaa kokkailla viikonloppuna jotain ihan uutta!\nMamemuma (Ei varmistettu)\t 12.8.2014 00:15\nOlen nuori nainen, joka tykkää kokkailla ystäville isompia ja pienempiä juttuja. Kokkailen lähinnä suoraan keittokirjoista. Ensimmäisellä kerralla pilkuntarkasti, raapustan pienet merkinnät kirjaan (tiedän, rumaa mutta vapauttavaa) ja seuraavalla kerralla omilla muutoksilla. Raaka-aineet ovat tärkeitä, mutta simppeli ostoslista kiehtoo. Onneksi on halli vieressä :)\nSanskuLevis (Ei varmistettu)\t 12.8.2014 00:52\nHep! Täälläkin oisi yksi hyvin innokas testaajakokkaaja! Olen teän reseptejä käyttänyt PALJON. Muutamista on tullut meän perheen vakkareita, bulled pork! ja valkosipulimajoneesi, pizzapohja jne. Tehään miehen kanssa yhessä ruokaa tai leivotaan. Merenantimet ei kuulu repertuaariin, johtuen allergioista. Mielelläni testaisin viikonloppuna ohjeita.\nHenKin (Ei varmistettu)\t 12.8.2014 01:40\nMinä! Meidan perhe! Täällä viitoillaan innokaaseen ala-asteikäisen tyyliin (tiedäthän sen jossa ei meinaa penkissä pysyä ja kättä venytetään mahdollisimman korkealle)!\nMe mentiin teidän perässä Procidalle ja sen ihaniin ravintoloihin ja nyt oltisiin vielä valmiita kokkailemaan teidän reseptikalleuksia. Me oltaisiin kyllä aika reippaita testaajia. Meitä on kolme: äiti, daddy ja 15kk tyttö (jolla on samanmoinen silmillä roikkuva tukka kuin teidänkin tytsyllä eikä sitä(kään) raaski leikata) ja kokkaillaan aina kun mahdollista. Nyt viikonloppuna mennään vierailemaan kavereilla, jotka saivat uuden vauvan taloon viime tiistaina. Olisikin mahtavaa viedä sinne tuliaisiksi jotain Gastronaatista kokkaamaamme. Jos reseptit ovat huippuhyviä (kuten voi olettaa) vaarana tietty on että pyyntöjä voi alkaa satelemaan englanninkielisestä versiosta..\ncrayon\tIhana ja kallis\t 12.8.2014 07:38\nTämä tuli kuin yliluonnollisena merkkinä jostain korkeammalta! Olin jo päässäni pyöritellyt ideaa illalliskutsuista viikonlopulle, mutta perfektionisti haluaa tehdä hienon menun. Mikä olisikaan parempaa kuin testata uunituoreita reseptejä illalliselle? Pick me!\nSilkkitassu\tSilkkitassun päiväunet\t 12.8.2014 09:25\nOi! Meidän perhe tahtoisi päästä testaamaan! Mies on innokas kotikokki ja kyllä itsekin tykkään tehdä ruokaa, vaikka mies useimmin meillä kokkaa. Nyt 10kk taaperomme on siirtymässä syömään samaa ruokaa kuin mekin (pienillä muutoksilla suolaan), joten olisi kiva kokeilla teidän reseptejä siten, että sopisivatko ne meille ihan arkikäyttöön. Tarvitsemme nimittäin inspiraatiota meille uusista raaka-aineista ja jo tuttujen aineiden käyttämisestä uudella tavalla.\nLaitamme eniten peruskotiruokaa ja minä leivon erilaisia makeita ja suolaisia herkkuja.\nLauraCaarina (Ei varmistettu)\thttp://hiekkalaatikonreunalta.blogspot.fi\t 12.8.2014 09:34\nOi mikä tilaisuus! Kuola valuen instagramissa seuraan teidän ruuanlaittoa. ;) Olen itse ehkä enemmän jälkiruokien ja leivonnaisten perän, mutta toki ihan kotiruokaakin tulee tehtyä. Viime aikoina olen yrittänyt etsiä itselle uutta inspiraariota niihin vanhoihin perusruokiin mitä muuten tulee tehtyä. Meillä mies on vähän nirsompi kuin minä, joten se tuo aina oman haasteensa. Muutaman kerran vuodessa pidän kaverini kanssa \"tyttöjen illan\" jolloin teemme ainakin kolmen ruokalajin illallisen, molemmat tekee aina jotain. Silloin tulee kokeiltua jotain vähän rohkeampia makujakin. Niin ja löytyyhän minulta ravintolakokin-pätevyyskin, mutta en ole keittiössä häärinyt työkseni enää vuosiin! Kuitenkin se intohimo ruokaan on jäänyt enkä usko sen koskaan katoavan. Arkisin arvostan ohjeissa helppoutta ja sitä että ainesosat löytyvät helposti. Viikonloppuisin (tai vapaapäivinä) voin \"uhrata\" aikaa vähän haastavimpiinkin ruokiin.\nhennan (Ei varmistettu)\t 12.8.2014 10:35\nOii, mikä mahdollisuus! Olen syksyllä kotoa pois muuttava opiskelija, ja nyt olisi mahtava mahdollisuus opetella tekemään muutakin kotiruokaa, kuin sitä ihan perus-makaroonilaatikkoa!\nMiiaM (Ei varmistettu)\t 12.8.2014 10:55\nHep hep! Minä! Olisi aivan uskomattoman hienoa päästä kokeilemaan reseptejä. Olen täältä blogista kokeillut monia reseptejä oiken menestyksellisesti, esim. valkosipulimajoneesi tuli meille jäädäkseen! Lisää kaipaan ehdottomasti.\nMeillä ei kauheasti syödä eineksiä, vaan pyrin itse laittamaan ruuat koko perheelle. Teen kaikenlaista ihan perinteisestä suomalaisesta kotiruuasta espanjan herkkuihin kuitenkin niin, että ruoka sopii lapsillekin.\nViime aikoina kuitenkin olen todennut, että kasvisvaihtoehtoja pitää meidän pöydässä lisätä rutkasti, syödään liian lihapainotteista ruokaa. Hyvät kasvisruokaohjeet vaan on hakusessa, kasvisruuat kun ei ole ihan minun vahvinta osaamisen aluetta. Toivon, että teidän kirjaprojekti toisi ratkaisun tähän pulmaan.\nMiiaM (Ei varmistettu)\t 13.8.2014 09:29\nNiin, rupesinpa vielä miettimään miksi olisin hyvä testaaja. Siihenhän ei on oikeastaan vastannut eilen ollenkaan!\nLaitan tosiaan paljon ruokaa, mutta kokkaan suurimman osan ruuista kuitenkin reseptien kanssa. Perusruuat (jauheliha-, makkarakastike, stroganoff jne.) osaan tehdä ilman reseptiä, mutta muuten sitä tarvitsen. Ja muutenkin, minusta tuntuu kuten varmaan monista muistakin, että meillä syödään aina samoja ruokia, joten kokeilen mieluusti kaikenlaisia uusia reseptejä.\nSiis summa sumarum, osaan noudattaa hyvin reseptejä kokkaillessa enkä ensimmäistä kertaa uutta ruokaa valmistaessani juurikaan sovella omia juttuja. Sen puoleen olen siis hyvä reseptien testaaja. Työn puolesta tulee myös oikoluettua paljon painomateriaalia, joten siitäkin on kokemusta. :)\njospa (Ei varmistettu)\t 12.8.2014 11:15\nMinä testaisin mielelläni uusia reseptejä! Olen kyllästynyt aina keksimään, mitä tänään söisin. Yhdelle hengelle kokkaaminen ei aina houkuttele, mutta nyt ois hyvä tilaisuus saada uusia ideoita ruokailuun ja kutsua kavereita syömään.\nnano (Ei varmistettu)\t 12.8.2014 11:22\njos satutte tarvitsemaan mielipiteitä vielä melko aralta kokilta, joka seuraa ohjeita insinöörin tarkkuudella, niin tässä olisi sellainen. Suh säännöllisesti tulee kokeiltua uusia reseptejä enemmän tai vähemmän hyvällä menestyksellä, mutta useimmiten sorrun vain tekemään niitä perusruokia, jotka on jo hyväksi havaittu. Niinpä varsinkin kasvis- ja kalaruokaosaamista olisi mukava laajentaa, kun niitä en oikeen maukkaita osaa tehdä.\nEeru\tPacking peanuts\t 12.8.2014 11:30\nEhdottomasti haluaisin koekaniiniksi/kokkaajaksi uusille resepteille. Tällä hetkellä omat ruoka-aiheiset torstain tipsi -postaukset olivat ensin tauolla lomakiireiden vuoksi ja nyt tauko jatkuu loman jälkeisen ideattomuuden takia. Eli tässä taloudessa köökin puolella olisi tuoreille ideoille huutava tarve. Ja tottakai myönnän olevani äärettömän utelias ja tästä syystä innokas uusien juttujen kokeilija.\nCougarWoman\tCougarWoman\t 12.8.2014 11:33\nMinäkin ilmoittaudun erittäin mielelläni!\nMeidän keittiössä on tämän vuoden alusta tapahtunut vallankumous, kun ollaan opittu pois eineksistä ja alettu oikeasti vaatia maukasta, laadukasta ja ainakin semiterveellistä ruokaa. Pääpaino on paikallisilla tuotteilla ja luomulla. Ruuan ei tarvitse olla eksoottista, \"puhtaat maut\" ja yksinkertaisuus oikealla tavalla laitettuna, ja voilá. Suosimme jonkin verran myös ns. retroruokia, mutta aasialainenkin keittiö pelittää mausteisuutensa takia.\nSunnuntain ateria on vielä suunnittelematta - tuleekohan tästä kolmen ruokalajin projekti? ;)\nJohannaT (Ei varmistettu)\t 12.8.2014 11:50\nOi, mielelläni kokeilisin ohjeita! Kolmen lapsen perheessä uusia ideoita tarvitaan. Lapsista yksi haluaa maistella uusia ruokia, toinen on herkkusuu ja kolmas ei halua syödä mitään muuta kuin ruokalusikallisen riisiä.\nVeema (Ei varmistettu)\t 12.8.2014 12:03\nOi, mahtavaa! Haluaisin kovasti päästä testailemaan näitä reseptejä! Syitä on useita: tuoreen aviomieheni (1.8) ja minun yhteinen harrastus on ruuanlaitto. Tavoitteenamme on mahdollisimman puhdas ruoka (ei lisäaineita), mahdollisimman ympäristöystävällisesti (kausituotteet, ei riisiä, kasvispainotteisesti). Itse olen ollut aikaisemmin kasvissyöjä, nykyisin käytämme kyllä lihaakin. Lisäksi ruokaa syö kanssamme 4,5-vuotias tyttö, joka on kyllä oppinut maistamaan kaikkea, mutta joka ei innostu kaikesta. Blogissasi julkaistujen reseptien perusteella vaikuttaa siltä, että tämä kirja on kuin tehty meille! Olemme myös joitain reseptejä jo kokeilleetkin, muun muassa Pulled Pork Sandwich (Rouvan reseptillä tehdyillä sämpylöillä tietty) jäi taatusti ruokalistallemme.\nNiinpä olisi hauskaa yllättää mieheni (ja tyttösemme) viikonloppuna herkullisilla uusilla resepteillä! Meidän viikonloput on muutenkin täynnä ruuanlaittoa, joten mielelläni kokeilisin useampaa reseptiä. Esimerkiksi hauskaa olisi kokeilla jotain joka sopii aikuisten hemmotteluhetkeen lapsen mentyä nukkumaan, lapsiperheen lounaaksi ja lapsiperheen sunnuntaipäivälliseksi sopivaa reseptiä.\nUskoisin, että meillä olisi myös annettavaa mahdollisten parannusten suhteen – mieheni erityisesti on hyvä maustamaan ja pohtimaan makujen nyansseja, itse taas olen keskittynyt kokonaisuuden toimivuuteen sekä leipomiseen. Ja 4,5-vuotias kotikriitikkomme antaa viimeisen palautteen kaikkeen mitä teemme.\nToivottavasti päästään kokeilemaan!\nElisa&Pasi (Ei varmistettu)\t 12.8.2014 12:10\nPariskunta Turusta ilmoittautuu! Olemme 24 vuotiaita ruokaintoilijoita. Ruokafilosofiamme on kutakuinkin seuraava: helppoa, hyvää, läheltä. Olemme testanneet melkein kaikki tässä blogissa esiintyneet reseptit ja tykänneet niistä paljon. Tertissäkin yövyimme tämän blogin suosituksen perusteella. Olisimme hyvä koekeittiö, koska olemme pidämme ruuanlaitosta, olemme molemmat kriittisiä ja sanavalmiita sekä meillä on koko ensi viikonloppu aikaa nauttia hyvästä ruuasta ja sen kokkaamisesta :)\nLauraS. (Ei varmistettu)\t 12.8.2014 13:14\nTäällä myös ilmoittautuu yksi vapaaehtoinen koekokki! Olen siis kahden pienen lapsen äitiyslomalla oleva äiti (lapset 5kk ja 2v.), ja kokkaan päivittäin ruokaa perheellemme. Usein ruuat ovat sellaisia, joihin en erikseen reseptiä tarvitse vaan muistan ne ulkoa ja sovellan, mutta nyt äitiysvapaiden aikana olen myös ahkerasti testaillut uusia reseptejä. Tästäkin blogista jo pari suosikkia on löytynyt: munakoisovuoka, sekä banaanikakku mascarponevaahdolla. Muitakin olen tehnyt, mutta nuo pari ovat muodostuneet oikein suosikeiksi! :) Ruuanlaitossa ja yleensäkin syömisessä pidän tärkeänä puhtaita, mielellään kotimaisia raaka-aineita. Haluan myös opettaa lapsilleni mistä ruoka tulee, jotta hekin myöhemmin osaavat itse tehdä ruokaa einesten ja take away- yms. roskaruokien sijaan. Olisin hyvä testaaja kirjallenne myöskin siksi, että edustan varmaankin melko tyypillistä kohdeyleisöä Gastronaatille: ruuanlaitosta kiinnostunut, kuitenkin amatöörikokki, joka tekee ruokaa itselleen ja perheelleen.\nKiitos muuten vielä kivasta blogista, jota on ilo lukea, ja menestystä Rouvan keittokirjan myyntiin! :)\nSatsu\t#MOMFIE\t 12.8.2014 14:51\nOnkohan kaverin eli miehen ilmoittaminen sallittua? Meillä pääasiassa siis mies häärii keittiössä, yleensä jää kiinni johonkin annokseen kunnes löytää täydellisen reseptin. Tietysti hän omaa aivan ihastuttavan vaimon, jolle voisi vaikka tulevana sunnuntaina kokata ;) (tasapuolisuuden nimissä lupaan ottaa kontolleni lapsen hoidon sillä aikaa). Viimeaikaisia päähän pinttymiä miehellä ovat olleet täydelliset ribbsit soosseineen, jossain vaiheessa syötiin viikko tolkulla lisukkeena leivitettyjä papuja ja bravuurina illan istujaisissa toimii usein karemellipossu. Aika laidasta laitaan on siis mieltymykset. Ja toistaiseksi reilu 1-vuotiaamme syö mukisematta samoja ruokia kuin mekin.\nEmma F (Ei varmistettu)\t 12.8.2014 15:09\nNo heeeeeii! Taalla kirjoitellaan maitten takaa, London-townista. Olisi tosi kiva testata resepteja josko ne toimisivat hieman erinlaisissakin olosuhteissa, eli siis taalla ulkomailla jossa ruoka-aineet voi ollakin hieman erinlaisia. Innolla odottaen uutta kirjaa, jee!\nArkki (Ei varmistettu)\t 12.8.2014 16:35\nOlen kaikkiruokainen einesruokien suurkuluttaja. Poikaystäväni taas on keittiössä paljon tunnollisempi (nytkin tuossa pyörittelee lihapullia käsin &lt;3). Olisi hauskaa päästä kokeilemaan viikonloppuna (palkkakin tulee sopivasti ;) ) yhdessä poikaystäväni kanssa. Me saataisiin ah, niin romanttista tekemistä viikonlopuksi kun Rouvanne taas saisi rehellistä palautetta resepteistä ja niiden toteuttamisest tälläisiltä ei niin ruokafriikki-ihmisiltä :)\nIgelgubbe (Ei varmistettu)\t 12.8.2014 17:44\nTurkulainen nuoripari haluaisi päästä tutustumaan keittokirjaanne ja testaamaan reseptejänne! Rakastamme ruokaa, kahviloita, ravintoloita ja olemme molemmat kiinnostuneet ruoanlaitosta, kasvatuksesta ja matkailusta (siksi tätäkin blogia tulee seurattua). Mies on viime aikoina perehtynyt erityisesti leivänleivontaan (kuinka saada juuri oikeanlainen rapea ja maukas kuori mutta kuohkea ja pehmeä sisus), vaimo tykkää leipoa makeaa ja syödä taikinaa (heh).\nRuoanlaittomme on kasvispainotteista, ja yritämme käyttää mahdollisimman paljon sesongin kasviksia/hedelmiä/marjoja sekä lähialueella tuotettuja raaka-aineita. Ruoanlaittoomme on vaikuttanut myös matkailu: vaimo on oleskellut pitempiä aikoja ulkomailla, mistä on tarttunut mukaan erilaisia ajatuksia. Tänä kesänä innostuimme kokkaamaan tuoreista tomaateista (pastakastiketta, pizzan tomaattikastiketta, mausteista kasvispataa, gazpachoa). Lisäksi mies tykkää lukea sisustus- ja ruokalehtiä ja hakea niistä ideoita ja vaikutteita. Hän on myös hankkinut kaikki keittokirjamme, joiden valintaan on sisällön (reseptien ja teeman) lisäksi vaikuttanut kirjan tyyli, kuvat ja yleisilme (mies kiinnittää enemmän huomiota ruoan esteettiseen puoleen kuin vaimo - mies on jopa ruvennut kuvaamaan omia ruokatuotoksiaan).\nJos saamme testattavaksi jonkin makean jälkkärin/leivonnaisen reseptin, saisimme sille myös laajemman testiryhmän (yht. 8 henkeä), sillä miehen perhe on tulossa kylään :)\nTohtori Pecorino (Ei varmistettu)\t 12.8.2014 19:07\nEn ole huippukokki, mutta osaan laittaa ruokaa ja nautin siitä. Ruoka on ennen kaikkea asenne, jota minulta löytyy varmasti hieman yli tarpeenkin.\nParaikaa vallalla olevissa ruokatrendeissä on hieno raffi meininki, mutta toisaalta odotan sitä hetkeä, kun nykyinen lähiruokaan ja monenlaisiin vierasperäisiin sörsseleihin perustuva suuntaus muuttuu ja tilalle tulee jotain uutta. Ei sen vuoksi, että en pitäisi mummin porkkanoista, vihreällä niityllä kirmaavasta karitsankareesta tai kirpsakoista karviaismarjoista utuisessa goji-marjatihkussa, vaan siksi, että niin ennen pitkää käy. On aina jännittävää nähdä mitä tapahtuu seuraavaksi - kuinka sipuli nyt selviää tästä, kuka keittää seuraavan munan, ja miten nyhtöpossulle sitten kävikään.\nOlen kiltti, aika itsepäinen ja pedantti. Lisäksi osaan kirjoittaa sydämen yhdellä ämmällä ja kun niin teen, tarkoitan sitä aina.\nNoettoe (Ei varmistettu)\t 12.8.2014 19:11\nHaluan ehdottomasti koekokkaajaksi! Olen viime aikona pyrkinyt kokeilemaan paria kolmea uutta reseptiä viikossa myös arkiruokia kokkaillessa, mutta parin viime viikon aikana into on jostain syystä lopahtanut. Helle syynä? Työläin osuus on ehkä se reseptien etsiminen. Viikonlopun aikana ehtisikin hienosti kokeilemaan muutamaa uutta ja näin syksyllä muutenkin intoutuu aina puuhastelemaan keittiössä! Kotona keitoksiani maistelee miehinen joukko eli aviomies ja kaksi poikaa.\nGeranium (Ei varmistettu)\t 12.8.2014 19:14\nInnostuin kokeilevammasta ruuanlaitosta Kalifornian vuosinani; lempparitv-sarjani oli Jaques Pepin's kitchen Cooking with Claudine. Kerrassaan mahtava sarja, jossa huippukokki opetti omilleen muuttanutta nuorta aikuistytärtään kokkaamaan muutakin eineksiä. Sarjan keittokirjat ovat edelleen lemppareitani ja esim. vihannesten pilkkomistekniikat opin sarjasta paremmin kuin kotitalouden tunneilla.\nOmassa yhden vanhemman, kaksi koululaista arjessa kokkailut välillä junnaavat tuttujen luottoreseptien varassa. Olisi mahtavaa jos ensi viikonlopuksi tulisi \"pakko\" tehdä jotain muuta.\nRouvan tavoin juureni ovat Savossa ja arvostan suuresti kotimaisia järvikaloja, metsämarjoja ja sieniä, joita mielelläni käytän silloin kun mahdollista ruuanlaitossa. (Ja ihan supermielelläni testaisin reseptiä, jossa jotain näistä raaka-aineista käytettäisiini.)\nmakkaraperunat98 (Ei varmistettu)\t 12.8.2014 19:55\nTässä isyysvapaalla on hyvin aikaa kokkailla mutta uudet ideat olisivat tarpeen. Lihansyöntiä olisi myös tarkoitus vähentää, joten vege-reseptit ovat tervetulleita.\nArwentar (Ei varmistettu)\t 12.8.2014 20:00\nMainiota ja onnittelut kirjasta. Seurailen blogiasi Espanjasta käsin. Täällä syödään paljon ja hyvin (ja oikeastaan ei ole niin sanottua \"espanjalaista ruokaa\" koska joka maakunnalla on omat perinneruokansa). Masterchef sun muut on muotia. Ja on monen monta kuuluisaa espanjalaista kokkia. Kotona (mies + taapero + minä) ruoanlaitto on joskus liian kiireistä, mutta pidämme kyllä ruuanlaitosta. Olisi kiva kokeilla reseptejä täkäläisillä tuotteilla. Viikonloppuna on vielä meno \"mökille\" niin miehen vanhemmat ehkä myös maistelisi.\nTulevaisuudessahan kirjan voisi kääntää espanjaksi! :)\nMajo (Ei varmistettu)\t 12.8.2014 20:00\nRuokakirjan testaaminen kuulostaa aivan mahtavalta! Olemme avopari ja koiravanhus Helsingistä, elämäämme Vanhankaupunginkoskella kuuluu töiden ohella taide, Lammassaaren pitkospuut ja tottakai ruokafiilistely. Meillä ei syödä nälän vuoksi vaan ruuan loputtomien mahdollisuuksien vuoksi. Ruuanlaitto ja leipominen ovat parasta yhteistä ajanvietettä - ja myös isoin menokulu. Rakastamme reseptien hiomista - kaksi vuotta meni täydelliseen pizzataikinaan! Monet blogin resepteistä (kuten lasinuudelisalaatti, kesäkurpitsahommat ja risotot) kuuluvat pysyviin suosikkeihimme. Visuaalisen alan ammattilaisina arvostamme kauniita ja tyylikkäitä ruokakirjoja toimivia reseptejä unohtamatta. Tällä hetkellä toinen meistä noudattaa vatsan takia hieman rajoitettua ruokavaliota, ja oikeastaan se vain on tuonut sopivaa haastetta ruuanlaittoon - muuten vaihtoehdot tuntuvat olevan liian laajat! Toinen meistä on opettaja ja osaa näin ollen antaa oikeanlaista palautetta ja hoitaa hommat aina loppuun asti kunnialla :)\nMarjaH (Ei varmistettu)\t 12.8.2014 20:28\nOlen töissäkäyvä äiti. Lapseni aloittaa pian tarhan oltuaan isin kanssa puoli vuotta kotona. Olisi mukava päästä testaaman, miten reseptit sopivat arkeen; mieheni on juuri sopivasti ensi viikonloppuna poissa kotoa, joten todellisuuspohjaista härdelliä ainakin riittäisi ;) Jos ei lapsen hereillä ollessa testailu onnistu, onneksi on päiväuniaika ja ilta (tai pahimmassa tapauksessa yö :D)\nVMK (Ei varmistettu)\t 12.8.2014 21:24\nMiksi minä? Olen ollut innokas blogisi lukija jo pari vuotta. Monet reseptit blogistasi on tullut kokeiltua, joten ruokamaku on melko samanlainen. Tällä hetkellä olen kotona vauvan kanssa ja koska hän syö vielä vain maitoa iskee välillä laiskuus kokata vain itselle päiväsaikaan muuta kuin peruskotiruokaa, joten mikä sen parempi motivaatio syödä itse hyvin kuin pakko ja deadline. Muutenkin kaipaan kotiarkeen tekemistä ja deadlineja. Mies tykkäisi varmasti myös uusista ideoista viikonloppupöytään. Emme ole allergisia tai nirsoja minkään suhteen ja raaka-aineita hankitaan samoilta seuduilta kuin tekin. Ja koska joku yritti kerätä säälipisteitä vauvan yöheräämisillä, niin meillä herätään 1-2h välein koko yö, mutta mistä saisikaan enemmän piristystä kuin kokkailusta :)\nSusanna (Ei varmistettu)\t 12.8.2014 21:47\nolisin enemmän kuin innokas kokeilemaan kirjan reseptejä, koska olen kokeillut suurinta osaa blogissakin julkaistuista resepteistä - ja isosta osasta pitänyt sellaisenaan, joitakin vähän muokannut edelleen. Meille on viikonlopuksi tulossa ystäviä kylään, joten näin ratkaisisin sekä kolmen päivän aterioiden keksimisongelman että takaisin isomman otannan kommentteja :) Takaan, että ystäväporukasta löytyy tarvittaessa rakentavaa ja napakkaa kommenttia...\nMeillä laitetaan usein kasvispainotteista ruokaa laadukkaalla lihalla höystettynä sekä keittoja. Blogisi risottoresepteillä sain muuten miehenikin koukutettua risoton maailmaan... ;)\nJoka tapauksessa odotan innolla kirjan ilmestymistä - sitä ennen olisi kovin mukava saada vähän esimakua!\ncocov (Ei varmistettu)\t 13.8.2014 14:52\nHeips, me halutaan päästä testaamaan. Mieheni on perheemme kokki ja hän etsii aina uutta kivaa kokkailtavaksi. Itse olen hieman nirso syöjä, joten miehelläni on todellinen haaste uusien ihanuuksien löytämisessä. Itse olen hieman onneton kokki, mutta jälkiruuat ylensä onnistuvat minultakin. (Ehkä motivaatio on silloin kohdillaan.) Onnistun yleensä hyvin kun seuraan tarkasti reseptiä, mutta omat kokeilut ei selvästikään ole minun juttu. Täällä siis tarjolla kaksi hyvin eri tasoista testaajaa yhden hinnalla... Ja molemmat ollaan valmiina haasteeseen.\navokado (Ei varmistettu)\t 13.8.2014 17:34\nReseptien testailu on ihanaa, ja teidän ohjeenne blogin perusteella tosi kiinnostavia. Kokkaan suhteellisen simppeliä kauden kasvisruokaa ja toisinaan kalaa.\nKeittokirjakirjastossani ei ole kovinkaan paljon kotimaista, joten olisi hienoa nähdä, miten te toteutatte raaka-aineet tehokkaasti hyödyntävää kausiruokaa.\nKoska olen nimenomaan reseptikokki, annan palautetta reseptistä enkä omasta sovelluksesta. Kiireiset ja köyhät opiskeluajat ovat tuoreessa muistissa, joten panen merkille myös raaka-aineiden hinnan ja ruuanvalmistukseen kuluvan ajan.\nLisäksi olisi ihanaa yllättää hyvää ruokaa rakastava poikaystävä vähän erilaisella viikonlopun ruokalistalla, sekä tietenkin syödä itsekin niitä herkkuja, joita resepteillänne kokkaisin.", "timestamp": "2018-03-17T14:31:06Z", "url": "http://www.lily.fi/blogit/isyyspakkaus/haluatko-gastronaatti-koekokiksi"}