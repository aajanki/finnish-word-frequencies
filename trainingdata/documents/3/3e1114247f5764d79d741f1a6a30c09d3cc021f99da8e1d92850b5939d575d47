{"text": "Cinema Lozenge: Daddy's Home (Daddy's Home)\nBrad Whitaker (Will Ferrell) on kahden lapsen isäpuoli. Hän on naimisissa Saran (Linda Cardellini) kanssa, jonka ex-mies Dusty (Mark Wahlberg) saapuu takaisin kaupunkiin pitkän poissaolon jälkeen. Brad joutuu kilpailemaan lasten huomiosta ja miehisyydestä Dustyn kanssa.\nSanon tämän varmaan jokaisesas Mark Wahlberg-arvostelussani, mutta pidän hänestä. Hän on mielestäni todella hyvä miespääosanesittäjä, sillä hän omaa karismaa ja tietää omat vahvuutensa. Tähänkin hänet on hyvin roolitettu alfamiehen rooliin, jota nyssykkä Brad (Ferrell) pitää uhkana. Lisäksi hän on hauska. Tiedän, että hän on todella hyvä draamallisissa rooleissa (The Departed), mutta hän on komedioissa ehkä vielä omimpiaan. Date Night on yksi suosikkikomedioitani ja Wahlberg on esiintynyt myös Ferrellin kanssa aikaisemmin vuoden 2010 The Other Guysissa. Daddy's Home on huomattavasti paljon parempi kylläkin, mitä edellinen kollaboraatio, vaikka ei sekään huono ollut.\nDaddy's Home ei ehkä ole hauskin tai naurattavin komedia, mutta viihdyttävää katseltavaa se on. Tämä asetelma on jo itsessään niin klassisen varma, että tietää jo etukäteen, että luvassa on aikamoinen showdown. Ja kyllä se naurukin tietyissä kohdin aina välillä sentään antoi myöden. Sinänsähän tämä on tehty aika perusvarmalla Hollywood-kaavalla ja omaperäisyyttä ei ole tarvinnut paljon käyttää. Mutta jotain on sanottava silti siitä, kuinka paljon sitä viihtyy katsoessaan tälläistä rahalla tehtyä massaviihdettä. Tunnelma tässä nimittäin on hyvä ja kaikki kohtaukset ovat erittäin mukaansavieviä, että paljon ei tarvitse kelloa katsoa ja vielä elokuvan jälkeenkin toivoo, että tätä olisi lisää. Onneksi jatko-osa on jo tekeillä.\nKirjoittanut Waltsu pvm 11.3.17\nTunnisteet: 2016, John Cena, Linda Cardellini, Mark Wahlberg, Neljä tähteä, Will Ferrell", "timestamp": "2018-01-23T02:01:39Z", "url": "http://cinemalozenge.blogspot.com/2017/03/daddys-home-daddys-home.html"}