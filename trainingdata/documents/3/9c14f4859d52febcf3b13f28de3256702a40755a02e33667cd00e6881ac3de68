{"text": "Diakonia ja yhteiskunta | Oulun hiippakunta\nYhteisvastuu ja kansainvälinen diakonia Hiippakunnallinen diakonia ja yhteiskunnallinen työ Diakonia on kirkon perustehtävä Yhteistyökumppanit ja verkostot\nYhteisvastuu ja kansainvälinen diakonia\nYhteisvastuu auttaa heikkoja ja hädänalaisia Suomessa ja kehitysmaissa. Sen tuki on mahdollisimman konkreettista – tavoitteena on auttaa ihmisiä auttamaan itse itseään. Avun saaminen ei katso syntyperää, uskontoa tai poliittista vakaumusta. Yhteisvastuuta on kerätty yli 60 vuotta ja sen kautta sadattuhannet ihmiset Suomessa ja kehitysmaissa ovat saaneet apua.\nYhteisvastuu 2019 tukee lasten ja nuorten koulutusta. Oulun hiippakunnan startit pidettiin 2018 viikolla 47.\nVuonna 2019 starttiviikko on viikolla 48 eli se ajoittuu 25.-28.11.2019. Tarkemmat paikkakunnat ja ohjelmat löydät täältä syys-lokakuussa 2019.\nKirkon ulkomaanavun visio on muuttaa maailmaa tukemalla kaikkein heikoimmassa asemassa olevia. Se hakee myönteistä muutosta tukemalla kaikkein heikoimmassa asemassa olevia ihmisiä haurailla ja katastrofiherkillä alueilla. Kirkon ulkomaanpu on erikoistunut tukemaan paikallisyhteisöjä niiden oikeudessa rauhaan, toimeentuloon ja koulutukseen. Ohjelmia tuetaan omalla kansainvälisellä vaikuttamistyöllä.\nHiippakunnallinen diakonia ja yhteiskunnnallinen työ\nAjankohtaista diakoniasta\nHiippakunnan diakonia ja yhteiskunnallisen työn toimintasuunnitelmassa vuodelle 2019\nDiakonia-ja yhteiskunnallisen työn tavoitteena\non tukea erityisesti diakonia-ja yhteiskunnallisen työntekijöiden ja luottamushenkilöiden identiteettiä ja hengellistä elämää työkulttuurin muutoksessa niin, että seurakunta pystyisi toteuttamaan mahdollisimman hyvin perustehtäväänsä heikoimpien auttajana.\non tukea seurakuntien työalajohtajia työyhteisöjen haasteissa ja muutosprosesseissa.\netsiä ja kehittää edellytyksiä työalat ylittävän ja verkostoituneemman toimintakulttuurin syntymiselle seurakunnissa\nTyön uusilla rakenteilla pyritään helpottaa koulutusten saatavuutta ja alueellista kattavuutta\nstreemattuja koulutuksia ja webinaareja, jotka on katsottavissa silloin kun itselle sopii\nerityiskoulutusten järjestämistä oman hiippakunnan alueella\ntuomiokapituli jalkautuu eri puolille hiippakuntaa ajankohtaiskoulutusten merkeissä. 2019 kärkenä on vapaaehtoisuuden lisäämiseen liittyvien käytäntöjen kehittäminen yhdessä seurakuntien kanssa\nDiakonia ja yhteiskunnallisentyön neuvottelukunta\nTämän hetkisen Diakonia- ja yhteiskunnallisentyön neuvottelukunnan toimintakausi on 2017-2020\nNeuvottelukunnan tehtävänä on suunnitella ja kehittää diakoniatyötä ja siihen liittyvää koulutusta koko Oulun hiippakunnassa yhdessä työalasta vastaavan hiippakuntasihteerin kanssa.\nCamilla Honkala, diakonissa, johtava diakoniatyöntekijä, Kokkola, neuvottelukunnan puheenjohtaja\nHelena Koivukangas, diakoni, Pudasjärvi\nLea Rättyä, Diak, diakonissa, tohtori, teologian maisteri, hankekoordinaattori\nTapio Karjula, yhteiskunnallinen työ, pappi, Kemi\nMarjo Rundgren, diakonissa, perheneuvoja, Rovaniemi\nHeikki Nissinen, kirkkoherra, Utajärvi\nLisäksi asiantuntija jäseninä ovat\nMarja-Leena Tahkola, diakoniajohtaja, Caritas-säätiö\nPekka Asikainen, diakoniajohtaja, Oulun diakonissalaitoksen säätiö\nJa tuomiokapitulin kollegion edustajana\nAino Paananen, maallikkojäsen, Rovaniemi\nVoit lähettää työalan kehittämiseen liittyviä aloitteita ja asioita neuvottelukunnan esityslistalle sihteerin tai kenen tahansa neuvottelukunnan jäsenen kautta.\nSihteerinä toimii hiippakuntasihteeri Mirva Kuikka, mirva.kuikka@evl.fi, puh +358447555551\nTaloudellinen auttaminen\nTaloudellista apua seurakunnalta haettaessa tarkistetaan aina ensin mahdollisuus yhteiskunnan apuun. Taloudellisen ahdingon korjaamiseksi etsitään yhdessä vaihtoehtoja. Ensisijaisesti apu pyritään löytämään sosiaalitoimen, velkaneuvonnan ja muiden paikallisten auttajatahojen kautta.\nKirkon taloudellinen avustaminen tapahtuu seurakunnan omien mahdollisuuksien, Kirkon Diakoniarahaston, Tukikummien tai Rovastikuntarahastojen kautta. Seurakunnan työntekijä päättää tekemänsä selvityksen jälkeen, onko hakemukselle perusteita ja mistä avustusta haetaan.\nAvustusta voi hakea myös Sipilä-säätiöltä. Sipilä-säätiö on vuonna 1998 perustettu hyväntekeväisyyssäätiö. Se tukee mm. syrjäytymisvaarassa olevia henkilöitä ja perheitä kotimaassa ja ulkomailla. Työtä tehdään kotimaassa pääasiassa yhteistyössä kirkon diakoniatyön ja kunnallisen talous- ja velkaneuvonnan kanssa.\nKotimaanapu on hyväntekeväisyyspalvelu, joka auttaa hädässäolevia ihmisiä Suomessa.\nIso osa diakoniatyöstä on terveyden edistämistä. Se on rinnalla kulkemista, kohdatuksi tulemista, vertaistuen järjestämistä, taloudellista auttamista ja yhdessä kaikki tukevat ihmisen fyysistä ja psyykkistä terveyttä.\nUsein diakoniatyö on myös konkreettista auttamista terveyskysymyksissä: terveydenhuollon piiriin saattamista, neuvontaa sairauden hoitamisessa tai vaikka verenpaineen mittausta. On hyvä muistaa, että noin puolet diakoniaviranhaltijoista on sairaanhoitaja-diakonissoja. Diakonissat ovat terveydenhuollon ammattihenkilöitä.\nDiakoniatyöntekijän salkku sisältää erilaisia terveyden ja hyvinvoinnin mittareita, kirjallisuutta ja välineitä, joita diakoniatyöntekijä voi käyttää seurakuntalaisen elämäntilanteen selvittämiseen ja voimavarojen tukemiseen.\nMielenterveystalo on terveys- ja sosiaalialan ammattilaisten kehittämä valtakunnallinen nettipalvelu. Palvelua voi käyttää kuka tahansa ja apua voi löytää niin itselle kuin läheisilleenkin. Palvelusta hyötyvät myös ammattilaiset. Mielenterveystalo.fi on käytössäsi aina, kun sitä tarvitset!\nKirkkohallituksen diakonia ja sielunhoidon yksikkö kokoaa ajankohtaisia asioita Ajankohtaistiedoteeseen\nDiakonia+ verkkolehti välittää ajankohtaisia kuulumisia ja puheenvuoroja Suomen ev.lut. kirkon diakonisesta toiminnasta.\nDiakonialla on myös oma facebook facebook ryhmä\nMolemmille foorumeille olet tervetullut myös kirjoittajana ja keskustelijana. Paljon hyvää tapahtuu ja kehitetään kirkossamme. Siitä kannattaa viestiä myös näillä kanavilla.\nKirkon keskusteluapu on sinua varten, joka kaipaat kuuntelijaa. Päivystäjämme ovat kirkon vaitiolovelvollisia koulutettuja vapaaehtoisia sekä työntekijöitä. Keskusteluapu koostuu erilaisista palveluista, joita ovat Palveleva puhelin, – netti, – chat ja – kirje.\nVapaaehtoistyo.fi on yleishyödyllinen, ei-kaupallinen ja voittoa tavoittelematon vapaaehtoistöitä kokoava sivusto. Vapaaehtoistyo.fi-palvelu on tarkoitettu kaikenlaisen vapaaehtoisen auttamisen välittäjäksi. Vapaaehtoistyo.fi -sivusto on periaatteiltaan yleishyödyllinen, ei-kaupallinen ja voittoa tavoittelematon palvelu.\nKotimaanapua ylläpitää voittoa tavoittelematon yhdistys Kirkkopalvelut ry.\nDiakonia-ammattikorkeakoulu on ylivoimaisesti suurin sosiaalialan ammattikorkeakoulutuksen järjestäjä Suomessa. Se tarjoaa sosiaalialan koulutuksen lisäksi terveysalan, kirkon alan ja tulkkauksen koulutusta. Diakissa opiskelevilla on voimakas halu auttaa ihmisiä ja tehdä maailmasta parempi paikka", "timestamp": "2019-08-23T20:00:14Z", "url": "https://www.oulunhiippakunta.fi/tukea-tyohon/diakonia-ja-yhteiskunta/"}