{"text": "Peda.net > Opetussuunnitelmat > Keski-Suomen kuntien opetussuunnitelmat > Äänekosken kaupungin opetussuunnitelma (työversio) > LUKU 15 VUOSILUOKAT 7-9 > 15.2 Laaja-alainen osaaminen vuosiluokilla 7-9 > Osallistuminen, vaikuttaminen ja kestävän tulevaisuuden rakentaminen (L7)\nOpetuksessa vahvistetaan ja syvennetään oppilaiden kiinnostusta yhteisiä ja yhteiskunnallisia asioita kohtaan ja harjoitellaan toimintaa demokraattisen yhteiskunnan jäseninä. Omassa luokkayhteisössä ja eri opiskeluryhmissä, oppilaskunnassa sekä kouluyhteisössä tapahtuva monimuotoinen osallistuminen ja siitä saatavat kuulluksi ja arvostetuksi tulemisen kokemukset auttavat näkemään vaikuttamisen mahdollisuuksia ja oppimaan vaikuttamisen tapoja. Oppilaat saavat tietoja ja kokemuksia yhteiskuntaa rakentavan osallistumisen keinoista ja muodoista kuten tukioppilastoiminnasta, ympäristötoiminnasta ja vapaaehtoistyöstä tai median, taide-elämän, julkisen sektorin, kansalaisjärjestöjen ja poliittisten puolueiden kautta vaikuttamisesta. Kokemukset tukevat oppilaiden itsetuntoa, oma-aloitteisuutta ja rohkaistumista vastuulliseen toimintaan. Osallistumalla oppilaat voivat harjaantua ilmaisemaan näkemyksensä rakentavasti, etsimään ratkaisuja yhteistyössä toisten kanssa sekä pohtimaan erilaisten toimintatapojen oikeutusta eri näkökulmista. Toiminnassa opitaan neuvottelemista, sovittelemista ja ristiriitojen ratkaisemista. Ympäristön ja toisten ihmisten hyväksi tehdyt konkreettiset teot ja yhteistyöprojektit laajentavat vastuun piiriä.\nOppilaita ohjataan ymmärtämään omien valintojen ja tekojen merkitys itselle sekä lähiyhteisölle, yhteiskunnalle ja luonnolle. Yhdessä pohditaan menneisyyden, nykyisyyden ja tulevaisuuden välisiä yhteyksiä ja erilaisia tulevaisuusvaihtoehtoja. Oppilaat saavat valmiuksia sekä omien että yhteisön ja yhteiskunnan toimintatapojen ja -rakenteiden arviointiin ja muuttamiseen kestävää hyvinvointia edistäviksi. Perusopetuksen aikana muodostuu näkemys siitä, miksi opiskelu ja osallistuminen ovat tärkeitä, mitä kestävä elämäntapa merkitsee ja miten koulussa hankittua osaamista voi käyttää kestävän tulevaisuuden rakentamisessa.\nOppilaiden osallisuus kouluissa\noppilaiden osallisuus kouluissa.pdf 81,7 kt\nÄänekosken paikalliset opetussuunnitelmaratkaisut\nÄänekosken perusopetuksen kouluissa on oppilaskuntatoimintaa. Oppilaskuntatoiminnan keskeisenä tavoitteena on osallistaa mukaan koulun toiminnan suunnitteluun ja arviointiin.\nÄänekosken paikallisen opetussuunnitelman laaja-alaisen osaamisen tavoitteita tullaan jäsentämään vuosiluokittain.\nKoulujen täydentävät opetussuunnitelmaratkaisut\nMahdolliset koulukohtaiset täydennykset kirjataan koulun työsuunnitelmaan Wilmassa.\nHyviä käytäntöjä ja Keski-Suomen materiaalipankki\nosallistuva oppilas - yhteisöllinen koulu - oppilaskunnan opas.pdf​\nhttp://www.kkv.fi/opettajalle/kestava-kulutus/\nMaakunnallinen OPS-sisältö", "timestamp": "2019-09-19T07:07:31Z", "url": "https://peda.net/opetussuunnitelma/ksops/aanekoski/luku15/15-2_laos/l7_osallistuminen"}