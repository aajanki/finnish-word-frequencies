{"text": "Kovalainen: \"Saksan kolarista on päästy yli\" | Formulat | Iltalehti.fi\nKovalainen: \"Saksan kolarista on päästy yli\"\nTorstai 6.1.2011 klo 18.43 MTV3:n mäkikommentaattorina piipahtanut Heikki Kovalainen kertoi myös formulakuulumisiaan.\nHeikki Kovalainen odottaa uutta kautta innolla, vaikkei kärkikamppailuun olekaan vielä asiaa. (KARI LAAKSO)\nLUE MYÖSHeikki Kovalainen hämmästeli \"Bissenin\" hyppyriä MTV3:n haastattelussa\nMTV3:n selostuskoppiin Bischofshofenissa hetkeksi istahtaneelta formulakuskilta udeltiin, onko jatko Lotuksen F1-tallissa nyt täysin selvä.- Kyllä me Lotuksen kanssa olemme kauteen valmistautuneet ja kovasti tehty töitä sen eteen. Hyvä treenikausi on menossa, siitä Saksan kolarista on päästy yli. Into on kova ja kaikki paljon paremmassa mallissa kuin vuosi sitten, Kovalainen raportoi.Kovalaisen mukaan raju tälli Mestarien kisassa Saksassa aiheutti parin viikon pakkolevon. Sen jälkeen Kovalainen on saanut alle hyvän treenijakson pohjoisen maisemissa.- Olin neljä viikkoa vain Suomussalmella ja mökillä, enkä tehnyt yhtään reissuja sieltä. Nyt on hyvä vire ja kiva lähteä kauteen. Innolla odotan, että kausi alkaa. On taas virtaa lähteä reissuun, Kovalainen totesi haastattelussa hyppyrimäen huipulla.Kovalainen aloittaa testaamisen tulevaa kautta varten reilun kolmen viikon päästä. Suomussalmelainen myönsi, ettei kärkisijoista taisteleminen Lotuksella ole realistista vielä ensi kaudella, mutta pieni talli on mennyt kuitenkin eteenpäin.- Fasiliteetit ja koko paketti ovat ihan eri tasolla, nyt olemme oikeasti F1-talli. Meillä on 200 ihmistä töissä kuten Sauberilla, Force Indialla ja muilla pienemmillä talleilla on. Suurin kysymysmerkkimme on varmaan tuulitunneli, se ei ole varmastikaan tarpeeksi hyvä.Kovalaisen mukaan Lotuksen uusi tuulitunneli valmistuu ennen kauden 2012 alkua. Silloin on jo lupa odottaa menestystä. IL", "timestamp": "2017-06-23T22:42:44Z", "url": "http://www.iltalehti.fi/formulat/2011010612962500_fo.shtml"}