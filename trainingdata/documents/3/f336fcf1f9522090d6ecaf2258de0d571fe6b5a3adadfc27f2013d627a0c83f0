{"text": "Puikko ja sukka: 2016\nLanka: Svarta Fåret Ullgarn 1 tråd, vaaleanharmaata, keskiharmaata ja valkoista, n. 100 g kutakin\nRavelry: Decision, decisions\nTaustatarinana täytyy kertoa, että usein kaupassa ensireaktioni jostakin vaatteesta saattaa olla \"hyi, miten kamala!\". Kuitenkin hetken päästä kävelen vaatteen kanssa sovituskoppiin ja sen jälkeen tyytäväisenä kassalle. Kappa-huivin kanssa kävi ihan samalla lailla: kun aikoinani näin ensimmäisiä kertoja Kappoja muiden blogeissa ja Ravelryssä, ajattelin, että mitä järkeä neuloa yli puolitoistametriä pitkä putki.\nKuvista näkeekin sitten lopputuloksen... Kappahan oli loppujen lopuksi tosi kiva malli neuloa ja lopputulos on mitä parhain. Vaikeintahan tässä oli päättää, missä järjestyksessä neulon värit. Olin varautunut, että Kappaan menee ainakin vuosi, mutta malli osoittautui niin koukuttavaksi, että neuloin huivin muutamassa kuukaudessa.\nTour de Sockin materiaalilistassa oli etukäteen suositeltu kolmosetapille käsinvärjättyä / pätkävärjättyä lankaa. Sellaisia mulla ei hirveästi varastossa ole, kokeilin ensin neuloa näitä Lanitium ex Machinan pätkävärjätyllä, mutta päädyin lopulta Opalin Surpriseen. Jo se, että olin valmis uhraamaan malliin Lanitiumia, kertoo, että malli on kiva ja loppujen lopuksi sukista tuli älyttömän kivat!", "timestamp": "2017-04-28T13:55:14Z", "url": "http://puikkojasukka.blogspot.fi/2016/"}