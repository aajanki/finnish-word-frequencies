{"text": "Toimintavuosi 2012 - Savonlinnan Oopperajuhlat\nEtusivu / Suomeksi / Toiminta / Toimintavuosi 2012\nVuonna 2012 tuli kuluneeksi 100 vuotta siitä,\nkun Aino Ackté perusti ensimmäiset oopperajuhlat. Juhlavuotemme tunnuslauseen ”Savonlinnan Oopperajuhlat 1912-2012. Sata vuotta. Tulevaisuuteen.\nmukaisesti tavoitteenamme oli ilmentää ohjelmistollamme oopperajuhlien taivalta\n- menneisyyttämme kunnioittaen, eläen vahvasti tässä hetkessä suunnaten\nkatsetta tulevaan. Juhlavuoden taiteellinen taso oli korkea ja produktiot olivat kautta linjan\nonnistuneita. Juhlakaudella esitettiin Olavinlinnassa kaikkiaan 7 oopperateosta ja näytöksiä\noli yhteensä 25. Kansainvälinen solistikuntamme esiintyi kaikkien aikojen\nsuosikeissamme Taikahuilussa, Aidassa ja Lentävässä hollantilaisessa sekä\nuudessa suomalaisessa kanta-esityksessä La Fenice että maailman ensimmäisessä\nyhteisöoopperassa Free Will.\nKimmo Hakolan La fenicen työryhmä Vilppu Kiljunen,\nKimmo Viskari, Piia Rinne\nja Ilkka Paloniemi suunnittelema La Fenice näytti,\nettei oopperataide ole henkitoreissaan ja että se osaa nauraa myös\nOpera by You -internetyhteisön oopperan Free Will työskentelyä\nohjasi Markus Fagerudd, Iida Hämeen-Anttila, Jere Erkkilä, Samuli Laine, Essi\nPalo ja Jukka Pohjolainen. Teos sai hienon vastaanoton, kun yleisö kiitti\nvuolaasti teoksen tekijäjoukkoa.\n100-vuotisjuhlagaalassa kuultiin sekä suomalaisia\nettä kansainvälisiä solisteja. Oopperanjohtajat eripuolilta maailmaa\ntoivat onnittelunsa ja tervehdyksensä Savonlinnan Oopperajuhlille. Karita Mattila konsertoi Martin Katzin säestämänä\ntäydelle katsomolle samoin kuin Apocalyptica cross-over\nkonsertissaan. Kansainvälisen laulukilpailun voitti 22-vuotias\nyhdysvaltalainen sopraano Heather Engebretson. Vuoden taiteilijaksi valittiin Savonlinnan lapsi- ja nuorisokuorojen johtaja Leena Astikainen. Savonlinnasalissa pidetyssä\njuhlakonsertissa kuultiin lapsi- ja nuorisokuoron tähtihetkiä\noopperoista. Solisteina esiintyi entisiä Oopperajuhlien lapsi- ja\nnuorisokuorolaisia.\nVierailuviikko päätti oopperajuhlakauden\nperinteiseen tapaan. Norjan kansallisooppera (Den\nNorske Opera & Ballett) Oslosta toi Olavinlinnan näyttämölle kaksi\noopperaa: Benjamin Brittenin Peter Grimes ja Gisle Kverndokkin Den fjerde nattevakt (Neljäs yövahti). Jaa sivu", "timestamp": "2017-02-21T05:20:40Z", "url": "http://www.oopperajuhlat.fi/fi/Yhteystiedot(vanha)/Toiminta/Toimintavuosi-2012"}