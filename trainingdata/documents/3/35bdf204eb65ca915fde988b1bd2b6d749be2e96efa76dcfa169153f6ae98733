{"text": "Näin elää Kenian Marsalkka - Katso kuvat! | Viihde | Iltalehti.fi\nMaanantai 20.8.2012 klo 17.09 Telley Otieno ei pelkäisi tulla Suomeen, vaikka Marski-elokuva on kuumentanut tunteet.\nKoti Mannerheimia uutuuselokuvassa näyttelevä Telley Otieno kertoo viettävänsä aikansa Nairobin-kodissaan lueskellen. Yleisradio yllätti Suomen panemalla kenialaisen Telley Otienon esittämään marsalkka Carl Gustaf Mannerheimia syksyllä ensi-iltansa saavassa Suomen Marsalkka -elokuvassa.Otieno kertoo Iltalehdelle elävänsä varsin askeettista elämää pienessä yksiössään Kenian pääkaupungissa Nairobissa.- Luen paljon kirjoja, kuuntelen musiikkia, kirjoitan, poltan paljon tupakkaa ja juon kahvia, Otieno naurahtaa.Nairobissa hän asuu silloin kuin työskentelee. Välillä hän on myös sukulaistensa luona Mombasassa.- Minulla ei ole vaimoa eikä tyttöystävää, pelkästään töitä. Yllättyi kohusta Mannerheim-elokuvan päätähti yllättyy, kun hän kuulee Iltalehdeltä, että filmi on saanut Suomessa suurta huomiota.- Ovatko ihmiset kiinnostuneita? En edes tiennyt, vau! Sehän on mahtavaa, Otieno sanoo innostuneena.Kuultuaan, että huomio ei ole ollut yksinomaan positiivista, hän ei vaikuta järkyttyneeltä.- Jos joku suuttuu tämän takia, niin ehkä siinä voi avautua ikkuna keskustelulle ja Suomen ja Kenian ihmiset kiinnostuvat enemmän toisistaan.Otieno ei ole varma siitä, pääseekö hän Suomeen, kun elokuva on ensi-illassa.- Toivon, että pääsen sinne. Minun pitää olla asiasta yhteydessä Erkon (elokuvan tuottaja) kanssa.Mies vakuuttaa, että hän uskaltaisi tulla Suomeen, vaikka elokuva on kuumentanut tunteita, koska hän on tottunut yleisön antamaan kovaan kritiikkiin jo ennestään.- Minut on buuattu pois lavalta. Jos tomaatteja ja kananmunia lentää, niin pitää vain kiittää. Minä olen näyttelijä, enkä mikään propagandan levittäjä. Teen vain työtäni. Älkää tappako viestintuojaa, Otieno naurahtaa.Otienon mukaan musta mies Mannerheimina ei ole pilkkaa.- Elokuvaa ei ole tehty huonolla maulla. Se ei ole realistinen, muttei myöskään vitsi. Eli kadulla Otieno on kokenut aiemmin elämässään kovia. Hän muutti aikoinaan italialaisen naisen perässä Sardiniaan ja meni tämän kanssa siellä naimisiin. Sitten vaimo menetti heidän vauvansa. - Avioliittoni epäonnistui siihen. Muutin Milanoon, eikä minulla ollut mitään.Hän joutui asumaan välillä kadulla.- Oli pakko vain sopeutua. Tein kaikenlaista työtä. Opetin muun muassa afrikkalaista tanssia ja olin oppaana japanilaisturisteille.Otieno on esiintynyt aiemmin kenialaisissa elokuvissa ja myös muun muassa pienessä roolissa amerikkalaisessa Tomb Raider -elokuvassa.Hän kertoo pitävänsä eniten näyttelemisestä teatterissa. Nyt Otieno työskentelee kenialaisessa saippuaoopperassa, johon hänellä on kolmen vuoden kiinnitys. ANTTI HONKAMAA antti.honkamaa@Iltalehti.fi - Suomen suurin uutispalveluiltalehti.fi", "timestamp": "2017-03-30T13:26:05Z", "url": "http://www.iltalehti.fi/viihde/2012082015964751_vi.shtml"}