{"text": "Joogajuttuja: Japjin paurit\nOlen moneen kertaan kertonut, että luen joka aamu pitkän gurmukhinkielisen mantran, jonka nimi on Japji Sahib, Sielun laulu. Se luetaan yhdessä myös Vesimiehen ajan sadhanan aluksi. Japji on uskomattoman hieno mantra, jonka äänivärähtely tuntuu todellakin keskustelevan suoraan sielun kanssa. Koko Japjin toistaminen päivittäin myös tasapainottaa olemuksen eri puolia.\nJapji koostuu 38 paurista eli kirjaimellisesti ”askelmasta”, ja jokainen pauri keskittyy psyyken eri puoliin. Toistamalla ja meditoimalla tiettyä pauria 11 kertaa peräkkäin voimme vaikuttaa juuri siihen psyyken puoleen, johon pauri keskittyy. On hyvä meditoida kyseistä pauria 40 peräkkäisenä päivänä, mutta omien kokemusten perusteella näyttää siltä, että jo paljon lyhyemmässäkin ajassa alkaa tapahtua. Itse asiassa hämmästyn kerta toisensa jälkeen siitä, kuinka voimakas meditaatio Japjin paurin toistaminen on.\nPaureja kuvataan näin:\nJapji alkaa Mool Mantralla, joka on kohtalon kääntäjä. Se muuttaa kohtalon ja kääntää sen runsaudeksi ja rikkaudeksi.\nJapjin ensimmäisen paurin toinen osa, siis Mool Mantran jälkeinen osa on vastalääke depressiolle. Se kohottaa meidät masennuksen, epävarmuuden, painajaisten ja menetysten yläpuolelle.\n2. pauri\nAntaa kärsivällisyyttä ja vakautta.\n3. pauri\nMuuttaa riittämättömyyden riittävyydeksi, depression kohottumiseksi ja alhaisen itsekunnioituksen täydelliseksi itsevarmuudeksi.\n4. pauri\nSiunaa niitä, jotka ovat jääneet loukkuun tunteeseen, että he ovat köyhiä ja vailla keinoja. Pauri iskee näiden tunteiden muodostaman loukun läpi kuin salama.\nToista tätä pauria kun tunnet epäonnistuneesi itsesi kanssa. Kun sinusta tuntuu, ettet ole tehtäviesi tasalla, tämä pauri suo sinulle menestystä.\nPoistaa rajoituksia. Toista, kun tunnet olosi rajoitetuksi tai huolestuneeksi, tai kun tunnet olevasi ansassa tai pakotettu johonkin.\nKun kärsit ahneudesta, vallanhalusta, määräilevyydestä tai halusta kontrolloida, tai kun jäät ansaan oman reviirisi puolustamiseen, tämä pauri auttaa sinua.\n8. pauri\nAntaa voimia olla täydellisen ymmärtäväinen.\n9. pauri\n10. pauri\nSuo arvokkuutta (grace, hankala suomentaa).\n11. pauri\nSuo hyveellisyyttä.\n12. pauri\nKun tunnet itsesi pieneksi, tämä pauri suo sinulle solidaarisuutta itseäsi kohtaan, vaikuttavuutta itsessäsi sekä itsekunnioitusta.\n13. pauri\nSuo yliluonnollista tietoa Äärettömyydestä. Tuo syvää intuitiota.\n14. pauri\nJos et löydä omaa polkuasi elämässä, et näe kohtalosi suuntaa tai saavuta täyttymystä, tämä pauri näyttää sinulle tien.\n15. pauri\nSuo pelastuksen.\nAntaa tietoa Universumin rakenteesta.\n17. pauri\nTuo vapauden ja henkiinheräämisen.\n18. pauri\nTaistelee hulluutta, huonommuuden syviä tunteita ja itsetuhoista käyttäytymistä vastaan.\n19. pauri\nTuo universaalia tietoa, inspiraatiota ja yllätyksiä.\n20. pauri\nKun hirviöt ovat kintereilläsi, tämä pauri pyyhkii pois kaikki syntisi.\nYlläpitää asemaasi, arvokkuuttasi ja tilannettasi.\n22. pauri\nTuo voiton lainopillisissa kiistoissa. Antaa sinulle strategian.\n23. pauri\nKarkottaa pimeyden ja kohottaa Itsen.\n24. pauri\nLäpäisee kaikki rajoitukset salaman voimalla, niin voimakkaasti että se vaikuttaa yli sukupolvien. Paurilla on voima kääntää epäonni.\n25. pauri\nTätä pauria toistamalla kaikki tarpeesi tulevat täytetyksi jo ennakolta. Runsaus, edut, arvo ja asema sekä vauraus ovat sinun pyytämättä.\n26. pauri\nMuuttaa tyhjän täydeksi. Liikeasioissa karkottaa menetykset, epäonnen ja onnettomuuden.\n27. pauri\nKun olet jumissa etkä näe mahdollisuuksia edessäsi, tämä pauri näyttää sinulle tien. Se poistaa esteet niin, että voit loikata niiden yli.\n28. pauri\nTämä pauri on voimakkain sanojen yhdistelmä ja järjestys maailmassa. Se yhdistää sinut Jumalan kanssa.\n29. pauri\nMuodostaa suojaavan kilven vihollisia vastaan ja haihduttaa vihamielisyyden sinua kohtaan.\n30. pauri\nNostaa sinut jumalallisuuden valtaistuimelle ja tekee sinusta viisaan sekä pyhimyksen.\n31. pauri\nHoukuttelee kaikki hyveet taivaista.\n32. pauri\nMaksaa velkasi ja saattaa loppuun karmasi.\n33. pauri\nTuhoaa egosi ja tuo esiin jumalallisuutesi. Poistaa negatiivisuutta, neutralisoi tuhoavaa luonnettasi ja estää sinua vahingoittamasta muita.\n34. pauri\nTuo vakautta.\n35. pauri\nSuo sinulle kyvyn tehdä velvollisuutesi ja täyttää vastuusi.\n36. pauri\nTuo jumalallista oivallusta. Suo täydellisen ymmärryksen Taivaasta ja Maasta.\n37. pauri\nPysäyttää karman. Poistaa kaiken pahan karman vaikutuksen.\n38. pauri\nSuo sinulle vallan kirjoittaa uudelleen oman kohtalosi.\nSuo itsetyytyväisyyttä, ylevyyttä, tunnustusta ja kunnioitusta.\nEikö löytynyt ihan omaan tilanteeseen sopivaa? Eipä näistä lyhyistä kuvauksista välttämättä oikein saa kiinni, mutta enpä ole löytänyt perusteellisempia kuvauksia kaikista paureista. Aina välillä jossakin vilahtaa hyvä kuvaus yhdestä tai kahdesta paurista, mutta siinäpä se. Sopivan paurin meditaatiota varten voi valita myös intuitiivisesti, vaikka avaamalla Japjin ja osoittamalla sormella sitä oikeaa.\nToinen hyvä vaihtoehto on toistaa kaikki 38 pauria niin, että ensimmäisenä 40 päivänä toistat ensimmäisen paurin joka päivä 11 kertaa, ja seuraavina 40 päivänä toisen paurin joka päivä 11 kertaa, ja niin edelleen. Siinäpä ne seuraavat reilu neljä vuotta vierähtävätkin rattoisasti. Ja tulee Japji varmasti tutuksi, pauri paurilta.\nLähettänyt Jagdev Kaur klo 19.28\nTämä antaa ajateltavaa, ja ihan käytännön vinkkejä tuleviin omiin harjoituksiin. Mistä olet löytänyt nämä kuvaukset?\n25. elokuuta 2014 klo 17.46\nNe löytyy kundaliinijoogaopettajien ykköstason koulutuksen kirjasta The Aquarian Teacher. Kirjan voi ostaa kuka vaan, löytyy esim. verkkokauppa Sat Nam Versandista. Lisäksi ne on Guru Raj Kaur Khalsan Japji - Song of the soul -tuplacd:n mukana tulevassa vihkosessa. Käännös suomeksi on omani.\n25. elokuuta 2014 klo 19.03\nKuulostaa kauniilta, ja... joissain asioissa hyvinkin varovaiselle luonteelleni jotenkin liian helpolta. Vaan kaipa toimivuus perustuu samaan kuin harjoittamassani polkumeditaatiossa, eli kun todella keskittyneesti ja säännöllisesti pysähtyy muutoksen ja uuden ylevämmän minakuvan sanoihin, tulee aivopesseeksi itsensä.\n27. elokuuta 2014 klo 10.14\nItse asiassa Japjin tai minkään muunkaan shabadin tai mantran toistamisessa ei ole kyse muutokseen keskittymisestä. Ne toimivat vaikka ei olisi koskaan kuullutkaan mitä niiden sanat merkitsevät ja mihin tai miten ne vaikuttavat. Silti kyse ei ole mistään hokkus-pokkus -hommasta, vaan edelleen joogasta. Sanotaankin, että Japjin toistaminen on täydellinen joogaharjoitus.\nEhkä tästä pitäisi jossakin vaiheessa kirjoittaa ihan oma postauksensa.\n27. elokuuta 2014 klo 17.21\nLämmin kiitos Japjin sisällön avaamisesta. Mielenkiintoista on huomata, kuinka voimallisesti se on minuun vaikuttanut luettuani nyt reilun vuoden joka aamu Japjia (joko kaikki paurit, tai sitten toistamalla tuon 11 kertaa). Mitään en ole tällä arkiälylläni ymmärtänyt ja silti koen ymmärtäneeni aivan erityisellä tavalla paljon.\n31. elokuuta 2014 klo 22.02\nHei Siili, kiitos kommentistasi. Kyllä, Japji on todella voimallinen shabad. Itse en varmasti huomaakaan kaikkia Japjin toistamisen vaikutuksia, se toimii kaiken näkyvän lisäksi myös hyvin hienovaraisilla tasoilla. Ja tuskin pystyn kuvittelemaan miten se vaikuttaa elämääni vielä tulevaisuudessa.\n1. syyskuuta 2014 klo 6.36", "timestamp": "2018-06-18T19:05:25Z", "url": "http://joogajuttuja.blogspot.com/2014/08/japjin-paurit.html"}