{"text": "Benjamin Peltonen: Vakava sairaus pakotti perumaan ison keikan – ”Minun täytyy laittaa terveyteni etusijalle” - Musiikki - Ilta-Sanomat\nJulkaistu: 28.8.2016 8:47 , Päivitetty: 28.8.2016 12:18\nPoplaulaja Benjamin Peltosen keikka Espanjassa järjestettävällä isolla festivaalilla on peruuntunut.\nSuomalaispoppari Benjamin Peltonenhttps://www.is.fi/haku/?query=benjamin+peltonen on joutunut perumaan esiintymisensä sunnuntaina Espanjan Nickelodeon-kanavan Slimefest-tapahtumassa.\nSuomalaispoppari ilmoitti asiasta faneilleen lauantaina Instagram-tilillään.\n– Joudun harmikseni kertomaan teille, että minun on pakko peruuttaa keikkani huomenna Nickelodeonin Slimefestissä vakavan sairauden takia. Toivoin todella paljon, että voisin tulla sinne esiintymään teille, mutta tällä kertaa minun täytyy laittaa terveyteni etusijalle, Peltonen kirjoitti Instagram-viestissään.\n– Fanien tuki merkitsee minulle todella paljon, kiitos teille. Lupaan, että korvaan tämän teille. Toivon, että te kaikki ymmärrätte.\nJos kuva ei näy, katso se tästähttps://www.instagram.com/p/BJm94T1hWUq/.\nBenjamin on mukana tänä syksynä MTV3:n Tähdet, tähdet -ohjelmassa. Vielä tiistaina ohjelman lehdistötilaisuudessa Benjamin oli terveenä, mutta sairaus on vienyt nuoren laulajan nopeasti huonoon kuntoon.\nBenjaminin yhteyshenkilö Aino-Kuutamo Uusitorppahttps://www.is.fi/haku/?query=aino-kuutamo+uusitorppa Warner Music Finlandilta viestitti sunnuntaina aamupäivällä Ilta-Sanomille, että Benjamin tarkoittaa vakavalla sairaudellaan nieluinfektiota ja korkeaa kuumetta, minkä seurauksena Benjamin tarvitsee nyt lepoa eikä siksi pysty keikkailemaan.\nBenjaminin laulu-ura on lähtenyt vahvaan lentoon varsinkin Espanjassa, missä Benjamin on esiintynyt kymmentuhatpäisten yleisöjen edessä. Benjaminin esikoisalbumi Fingerprints julkaistiin huhtikuussa, ja se nousi Espanjassa suoraan albumilistan kolmanneksi.\nSome-suosion myötä musiikkiuralle ponnahtaneella Peltosella on Instagramissa yli 363 000 seuraajaa.\nJuttua päivitetty klo 11.49: Benjamin Peltosen sairauden laatu lisätty.\nBenjamin Peltonen joutui perumaan ison festivaalikeikan Espanjassa ”vakavan sairauden takia”. Peltosen tiedottaja paljastaa nyt IS:lle, mistä sairastumisessa on kyse. Lue lisää ›\nSometähti ja laulaja Benjamin Peltonen osallistuu Tähdet, tähdet -ohjelman toiselle kaudelle. Lue lisää ›", "timestamp": "2018-01-17T03:32:23Z", "url": "https://www.is.fi/musiikki/art-2000001249238.html"}