{"text": "Tampereen areenahanke etenee, rakentaminen saattaa alkaa syksyllä 2017 - Aamulehti\nIsoimmat esteet kaatuivat Tampereen areenahankkeen tieltä: \"Jos kaikki menee hyvin, rakentaminen alkaa tänä vuonna\"\nValtion 18 miljoonan euron tuki vaatii vielä virallisen päätöksen opetus- ja kulttuuriministeriöltä. Sitä odotetaan alkusyksystä.\nKotimaa01.08. 15.10 Päivitetty 16.47\nTampereen Kannen ja areenan rakennustyöt alkavat tänä syksynä, jos investointipäätös tulee.\nJussi Saarinen, Raili RothAamulehti\nTampereen Kansi ja areena -hanke on nyt lähellä toteutumista, kun Euroopan komissio hyväksyi maanantaina monitoimiareenalla myönnettävän tuen. Hankejohtaja Tero Tenhunen Tampereen kaupungilta sanoo, että päätöksen myötä kaksi merkittävää estettä hankkeen tieltä on nyt poissa. Heinäkuussa Korkeimman hallinto-oikeuden valitukset hylättiin, ja nyt EU myönsi hankkeelle vaadittavan tuen.\nLue juttu:Tampereen areenahankkeen toteutuminen on nyt todennäköistä – Euroopan komissio teki merkittävän päätöksen\nMitä päätös tarkoittaa hankkeen etenemisen kannalta?\n–Tämä mahdollistaa tavoiteaikataulussa pysymisen. Voidaan siis odottaa, että investointipäätös tehdään syksyllä. Pallo on nyt kumppanilla.\nKumppanilla Tenhunen tarkoittaa SRV:n muodostamaa yritysryhmittymää.\n–Investointi- ja rakentamispäätös on nyt heidän käsissään. Jos kaikki menee hyvin, rakentaminen alkaa tänä vuonna.\nSRV solmi toukokuussa ehdollisen osakassopimuksen, jossa ovat mukana LähiTapiola ja OP-ryhmä sekä Tampereen kaupunki.\n\"Iso askel eteenpäin\"\nEuroopan komission päätös on iso askel eteenpäin, sanoo SRV:n varatoimitusjohtaja Timo Nieminen.\n–Viemme hanketta eteenpäin investointipäätös tähtäimessä. Investointipäätös on tämän syksyn asioita, Nieminen raottaa aikatauluja.\nKomission hyväksymä valtion 18 miljoonan euron tuki vaatii Niemisen mukaan vielä virallisen päätöksen opetus- ja kulttuuriministeriöltä. Se voisi tulla alkusyksystä. Nieminen ei vielä lähde arvioimaan Kannen ja areenan tarkempaa rakentamisaikataulua.\n–Ensin on tehtävä iso liuta sopimuksia. Jos investointipäätös tehdään, meillä on valmiudet aloittaa rakennustyöt tänä syksynä.\nTampereen kaupungin nettisivujen mukaan tavoitteena on, että Kannen ja areenan rakentaminen voi alkaa vielä 2017 syksyllä. Silloin ensimmäinen vaihe Sorinsillan eteläpuolella valmistuisi 2020 vuoden loppuun mennessä.\nMonitoimiareena on tarkoitus rakentaa kannelle, joka tulee Tampereen keskustaan osin rautatien päälle. Areenan yhteyteen on tarkoitus rakentaa merkittävä määrä asuntoja, toimistoja ja liiketilaa.\nBetonikannen ensimmäinen vaihe sai rakennusluvan kesäkuussa.\nTampereen areenahanke nytkähti eteenpäin – Mitä se tarkoittaa ja milloin 18 miljoonaa kilahtaa kassaan?\nEU-komissio näytti maanantaina vihreää valoa Kansi ja areena -hankkeen valtionavustukselle. Komission päätös tarkoittaa, että EU on tarkastanut...\nKannen ja areenan työt voivat alkaa jo 25. syyskuuta – paalutusta ja iskuvasarointia on luvassa ikäviin aikoihin\nTampereen areenahankkeen toteutuminen on nyt todennäköistä - Euroopan komissio teki merkittävän päätöksen\nKunpa tämä vain älyttäisiin rakentaa paikallisella työvoimalla, niin jo olisi puoli Tampereetta työllistetty.\n2.8.2017 | 07:33 | Ilmoita asiaton kommentti.\nMinulla vielä kesken Kummolan Kääntöpiiri kirja. Siinä mielenkiintoista taustaa eri hallihankkeista. Sitäkin kannatta lukea, jos haluaa tietää millaisia projekteja aiemmin ollut Suomessa ja muualla.\n1.8.2017 | 20:20 | Ilmoita asiaton kommentti.", "timestamp": "2017-11-21T11:41:29Z", "url": "https://www.aamulehti.fi/kotimaa/isoimmat-esteet-kaatuivat-tampereen-areenahankkeen-tielta-jos-kaikki-menee-hyvin-rakentaminen-alkaa-tana-vuonna-200298391"}