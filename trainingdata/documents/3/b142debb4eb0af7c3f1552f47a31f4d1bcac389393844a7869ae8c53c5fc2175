{"text": "Juha Viertola: Hyvä, että saadaan kausi alta poiss - Maastohiihto - Ilta-Sanomat\nJuha Viertola: Hyvä, että saadaan kausi alta pois\nHiihtoliiton toiminnanjohtajan Juha Viertolan mukaan Helsingin käräjäoikeuden päätöstä voi periaatteessa pitää myönteisenä.\nJulkaistu: 10.12.2010 13:58\nHiihtoliiton toiminnanjohtajan Juha Viertolan mukaan Helsingin käräjäoikeuden päätöstä olla kiirehtimättä ns. STT-jutun käsittelyä voi periaatteessa pitää Hiihtoliitolle ja hiihtourheilulle myönteisenä.\nKäsittely alkaa ensi keväänä, joten ennen sitä hiihtojulkisuus enimmäkseen painottuu kilpailutapahtumiin.\n- On varmasti parempi, että käsittely alkaa kilpailukauden jälkeen. Saadaan kausi alta pois, oikeustieteen lisensiaatti Juha Viertolahttp://www.iltasanomat.fi/haku/?search-term=Juha%20Viertola sanoi perjantaina.\nViertola muistutti, ettei Hiihtoliitolla ole asiaan virallista kantaa:\n- Käräjäoikeus tietysti itsenäisesti päättää aikatauluistaan. Sinänsä ymmärrän, että tätä kiirehtimisvaihtoehtoa oli syytä selvittää, koska kyse on alkujaan niin vanhasta, jo vuonna 1998 alkaneesta asiasta.\nKiirehtimistä vaati syytepäätöksen tehnyt kihlakunnansyyttäjä Mikko Jaatinenhttp://www.iltasanomat.fi/haku/?search-term=Mikko%20Jaatinen. Törkeästä petoksesta syytteen saaneista Pekka Vähäsöyrinkihttp://www.iltasanomat.fi/haku/?search-term=Pekka%20V%C3%A4h%C3%A4s%C3%B6yrinki ja Antti Leppävuorihttp://www.iltasanomat.fi/haku/?search-term=Antti%20Lepp%C3%A4vuori eivät vaatineet kiirehtimistä, Jari Räsänenhttp://www.iltasanomat.fi/haku/?search-term=Jari%20R%C3%A4s%C3%A4nen ja Jari Piirainenhttp://www.iltasanomat.fi/haku/?search-term=Jari%20Piirainen sen sijaan vaativat. Asianomistajista STT ei vaatinut kiirehtimistä.", "timestamp": "2016-12-06T03:29:53Z", "url": "http://www.iltasanomat.fi/maastohiihto/art-2000000362531.html"}