{"text": "Kauppatieteiden opinnot Tornio | Avoimen yliopiston kurssit\nEtusivu » Hakijalle » Muu koulutus » Avoin yliopisto; kauppatieteet\nAvoin yliopisto – Johtaminen ja organisointi 25 op\nSuorita opinnot joustavasti monimuoto-opiskeluna\nPeräpohjolan Opisto järjestää Johtaminen ja organisointi -oppiaineen kursseja Turun avoimen yliopiston yhteistyöoppilaitoksena. Avoimen yliopiston opinnot suoritetaan monimuoto-opiskeluna, joka sisältää lähiopetusta, verkko-opetusta ja itsenäistä työskentelyä. Opetus toteutetaan pääosin iltaisin ja/tai viikonloppuisin Peräpohjolan opistolla Torniossa. Opettajina toimivat yliopiston hyväksymät opettajat. Avoimessa yliopistossa opiskelu edellyttää omatoimisuutta ja vastuullisuutta omien opintojen etenemisestä. Tukea saat opintojaksojen opettajilta, tuutorilta ja muilta opiskelijoilta.\nAvoimessa yliopistossa voi opiskella Turun kauppakorkeakoulun oppiaineiden opintojaksoja (kursseja). Opinnot vastaavat laadultaan, sisällöltään ja tavoitteiltaan perustutkinnossa tarjottavaa opetusta, joten avoimessa yliopistossa suoritetut opinnot voi sisällyttää kauppakorkeakoulun perustutkintoihin. Tutkinto-opiskelijaksi voi hakea yhteishaun, avoimen yliopiston väylän tai maisterihaun kautta.\nOpinnot sopivat hyvin myös ammatillisen osaamisen kehittämiseen.\nIlmoittautuminen opintokokonaisuuteen tapahtuu oppilaitoksen sähköisen hakujärjestelmän kautta.\nIlmoittautumislinkki on suljettu. Pääset opintoihin mukaan ottamalla yhteyttä: koulutus@ppopisto.fi, p. 0400 363 799.\nOpinnot koostuvat seuraavista kursseista.\nOrganisaatiot ja johtaminen 5 op\nMuutoksen johtaminen 5 op\nHenkilöstöjohtaminen 5 op\nTyöhyvinvointi 5 op\nOrganizational behaviour and leadership 5 op\nOrganisaatiot ja johtaminen, lähiopetus toteutettu syksyllä 2019. Kurssin loppuosuus verkossa.\nMuutoksen johtaminen, verkkokurssi 21.10.2019-31.1.2020\nHenkilöstöjohtaminen, verkkokurssi 13.1.2020-29.3.2020\nOrganizational behaviour and leadership, lähiopetus toteutettu helmikuussa 2020.\nTyöhyvinvointi, verkkokurssi 7.5.2020-15.8.2020\nOpintokokonaisuuden (25 op) hinta on 430 € (sisältää avoimen yliopiston rekisteröintimaksun).\nYksittäisen opintojakson hinta on 10€/opintopiste + avoimen yliopiston rekisteröintimaksu (lähiopetuskursseissa 20 €, verkkokursseissa 60 €)\nIlmoittautuminen opintoihin on sitova. Ilmoittautumisen voi perua maksutta koulutuksen viimeiseen ilmoittautumispäivään saakka.\nOpiskelu avoimessa yliopistossa on sivutoimista, eikä siihen voi saada opintotukea. Koulutusrahasto voi myöntää aikuiskoulutustukea, jos avoimen yliopiston opinnot ovat opiskelijalle ammatillista lisä- tai täydennyskoulutusta. Lue lisää aikuiskoulutustuesta Työllisyysrahaston sivuilta.\nJos opiskelija on työtön, hänellä voi olla mahdollisuus opiskella avoimessa yliopistossa työttömyysetuudella sivutoimisesti, mikäli hän täyttää myös muut työvoimapoliittiset edellytykset. Lue lisää opiskelusta työttömänä TE-palvelujen sivuilta.", "timestamp": "2020-05-25T06:45:38Z", "url": "https://www.ppopisto.fi/hakijalle/muu-koulutus/avoin-yliopisto-kauppatieteet/"}