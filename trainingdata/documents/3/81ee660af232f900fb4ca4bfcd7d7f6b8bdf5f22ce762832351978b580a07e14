{"text": "Saara S.\tElämäni Kunnossa\t 9.11.2012 15:19\nTai no ei kai mua juuri tällä hetkellä voi kutsua treenaajaksi, sillä salille en menisi mistään hinnasta. Mä nimittäin yritän tuhota tän pöpön ennen kuin se pääsee edes kunnolla valloilleen ja tekemään oikeaa tuhoa..\nMulla on koko viikon ollut aamulla pieni kaktus kurkussa. Ei mitään kipua tai tuskaa, vaan sellainen ankean tuntuinen pallo.\nTänään olo on kuitenkin pitkänpitkän työpäivän jälkeisten pitkien yöunienkin jälkeen kaktuksen lisäksi vetämätön, hieman kuumeinen ja nenäkin on tukossa. Ankeaa.\nOlikohan eilisillan pari viinilasillista sittenkään oikea päätös?\nViime syksynä sairastuin inhaan neljä päivää kestäneeseen kuumeflunssaan jonka aikana vedin muutamat tuskaitkut, kun turhautti niin paljon. Nyt en aio alistua moiseen! Se ei nyt sovi.\nMä oon tällä hetkellä vielä ystävän luona Turussa, eli megapotilaaksi en tahtoisi heittäytyä, kun kotiinkin pitäisi päästä ajamaan :D\nEhkä sitten huomenna, kun oma kotisohva ja kivasti hiostavat nahkatyynyt lämpiävät kuumeisen hipiäni alla. Äiti varmaan tulisi mieluusti hoivaamaan hädän hetkellä, mutta taisi lähteä isin kanssa Jyväskylään, eli olen omillani :B\nMitäs kaikkia kotikonsteja teillä on flunssan nopeaan karkottamiseen? Mun listalla on tällä hetkellä:\nPakuritee (kunhan saan käsiini)\nKaikki muu lämmin reilulla hunajalla\nInkivääri ja valkosipuli kaikessa (valkosipulitee?)\nC-vitamiinin ja muidenkin mahdollisten boostaus\nMulla on onneksi hoivadelfiini Eetu, joka tekee ihan kaikkensa ja kuuntelee valitukset, kun kukaan muu ei enää jaksa.", "timestamp": "2017-09-23T11:16:58Z", "url": "http://www.lily.fi/blogit/elamani-kunnossa?tag=1437"}