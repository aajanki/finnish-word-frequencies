{"text": "Uusi rikollisjengi rantautui Suomeen\nSunnuntai 11.12.2011 klo 17.54 Pahamaineisen Mongols MC:n laajeneminen voi pahimmillaan johtaa yhteenottoihin muiden jengien kanssa.\nMaailman neljänneksi suurin moottoripyöräjengi, avoimen rikolliseksi tunnustautuva Mongols MC liputtaa näkyvästi laajentuneensa Suomeen.Mongolsien Skandinavian-osaston verkkosivuilla on Suomen lippu liitetty yhteen Tanskan, Ruotsin ja Norjan lippujen kanssa.Jengin rantautumista osoittaa myös se, että Suomessa on nähty henkilöitä, joilla on kansainvälisen kerhon täysjäsenliivit. Vähän tietoa Viranomaisilla on toistaiseksi hyvin vähän tietoa latinoperäisen, väkivaltaisena tunnetun Mongols MC:n hankkeista ja toiminnasta Suomessa. Edes jengin mahdollisesta kokoontumistilasta ei ole saatu tietoa.Jäsenmäärästä liikkuu vain arvioita. Varmuus on saatu tiettävästi vain puolestakymmenestä henkilöstä, joista yhden uskotaan olevan Suomen osaston johtaja eli presidentti. Mies on kotoisin pääkaupunkiseudulta. Hän oli marraskuussa hetken pidätettynä, ei kuitenkaan mistään vakavista rikoksista.- Ne mongolilaiset, jotka tiedämme, ovat kevyen sarjan miehiä. Kenelläkään heistä ei ole merkittävää rikollista menneisyyttä, jengirikoksia tutkiva poliisi sanoo.Poliisin tietojen mukaan ainakin osa jäsenistä on aiemmin kuulunut pääkaupunkiseudulla toimineeseen Häyhä MC -moottoripyöräjengiin. Huonot välit Mongols MC:llä tiedetään olevan erittäin huonot välit Helvetin enkelien kanssa. Kerhon perustivat aikanaan latinomotoristit, joita ei hyväksytty enkeleihin heidän etnisen taustansa vuoksi.Eräiden arvelujen mukaan Mongols MC:n tulo Suomeen aiheuttaisi potentiaalisen uhkan väkivaltaisesta yhteenotosta Suomen Helvetin enkelien kanssa. Toisaalta Mongolsien ei uskota ainakaan vielä Suomessa saavuttaneen sellaista asemaa, että se uskaltaisi haastaa enkeleitä mihinkään isoon reviirimittelöön.Mongols MC:llä ei tiedetä myöskään olevan mitään tiiviitä kytköksiä Suomessa jo toimiviin isoihin moottoripyöräjengeihin ja rikollisliigoihin. Lue maanantain (12.12.2011) Iltalehdestä, miten poliisi suhtautuu uuteen rikollisjengiin.MUISTA!Voit lukea päivän Iltalehden näköislehtenä myös iPadilla, iPhonella tai verkossa", "timestamp": "2017-04-23T15:06:40Z", "url": "http://www.iltalehti.fi/uutiset/2011121114917389_uu.shtml"}