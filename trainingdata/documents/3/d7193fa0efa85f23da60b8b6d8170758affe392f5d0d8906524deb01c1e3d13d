{"text": "Juhlatilaisuus | Ylivieskan seudun kansalliset seniorit ry\nYlivieskan seudun Kansalliset Seniorit viettivät 25 vuotisjuhlaa 16.9.2017\nYlivieskan ja lähiseudun kansalliset seniorit olivat kokoontuneet seurakuntakeskus Mariaan Ylivieskassa juhlistamaan 25 vuotis-taivaltaan.\nPaikalla oli kaiken kaikkiaan lähes 100 senioria mukana kutsuttuna myös muut ylivieskalaiset eläkeläisjärjestöt.\nRuokailun jälkeen tilaisuus avattiin eläkeläisten ”taistelulaululla” ”arvon mekin ansaitsemme” ja sen jälkeen pastori Anne Sumela Ylivieskan seurakunnasta toivotti juhlivalle järjestölle onnea ja menestystä sekä puhui välittämisestä ja siitä ettei kaveria jätetä.\nPuheenjohtaja Juhani Nevala peilasi tervetuliaispuheessaan yhteiskunnan muuttumista ja eläkeläisten asemaa nyky-yhteiskunnassa. Hän totesi, että meitä edeltänyt sukupolvi rakensi Suomen sodan jälkeen ja tämä sukupolvi on rakentanut hyvinvointi Suomen.\nPiristyksenä Päivärinnan koulun lapsikuoro esitti ”Lehemän Jenkan” ja laulun 100 vuotiaalle Suomelle johtajanaan Sanna Hilonen.\nSeniori Aura Hasanen vei kuuntelijat runon maailmaan ja Olena Mikhailova sekä Gennadi Ryda ukrainalaisiin säveliin.\nSeniori Pirkko Konttinen jatkoi yhdistyksen historian rakentamista ja kertomista. Hän loi katsauksen yhdistyksen toimintaa viimeisien vuosien aikana.\nMusiikkiopiston ”Syyskööri” johtajanaan Riikka Yli-Kotila vei eläkeläisryhmällään meidät vanhoihin lauluihin ja kertoi samalla, miten suuri positiivinen merkitys musiikilla on ikääntyville.\nKasallisen senioriliiton puheenjohtaja Leena Jääskeläinen muisteli juhlaesitelmässään aikaisempia Ylivieska vierailujaan ja puuttui välittämiseen ja huolehtimiseen. Jääskeläinen rohkaisi ja kannusti myös senioreja menemään nettiin ja someen, uuttaa kannattaa aina opetella. Lappilaisen Leenalla oli mojovia juttuja höysteenä lappilaisista.\nOlenan ja Gennadin musiikkiesityksen jälkeen oli ansiomerkkien jako; pitkäaikaiset puheenjohtaja Pauli Isokangas ja sihteeri Pirkko Konttinen saivat liiton hopeisen muistomerkin. Merkit jakoivat liiton valtuuston puheenjohtaja Leenä Jääskeläinen ja Oulun piirin puheenjohtaja Reijo Sallinen. Kiitospuheessaan merkkien saajien puolelta Pauli Isokangas totesi erityistä arvostusta merkille, varsinkin kun sitä oli jakamassa piirin ja liiton korkeinta johtoa.\nVapaan sanan osuudessa Senioriliiton Oulun piirin puheenjohtaja Reijo Sallinen onnitteli yhdistystä ja totesi sen olleen ja olevan merkittävästi mukana myös piirin toiminnassa.\nTilaisuus päättyi Maamme-lauluun, jonka jälkeen arvotiin lukuisia arpajaispalkintoja.\nArpajaisista vastasi, kun myös tilaisuuden juonnosta, yhdistyksen minitoimimies Tuomo Haikola.\nKakkukahvien jälkeen oli edessä kotimatka.\n-Juhani Nevala-", "timestamp": "2020-01-28T07:27:32Z", "url": "https://ylivieska.senioriyhdistys.fi/tapahtumat-yhdistys/25-v-juhla-seurakuntakeskus-mari/juhlatilaisuus/"}