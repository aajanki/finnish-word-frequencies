{"text": "Markut rikkoivat Mohammedien ennätyksen - Kotimaa - Uutiset - MTV.fi\nMarkut rikkoivat Mohammedien ennätyksen Kotimaa\nJulkaistu 30.08.2008 17:09\nHelsingin Senaatintori täyttyi tänään miesenergiasta, kun yli tuhat Markkua ympäri Suomea kokoontui ennätysyritykseen. Markku-liiton tavoitteena oli koota paikalle 1 100 Markkua ja näin lyödä Dubain Mohammedien aiempi maailmanennätys.\n-Niin surullisesti kävi, että rikoimme aiemman ennätyksen vain 200 osallistujalla, tapahtumakoordinaattori Markku Rimpelä veisteli.Markkuja kokoontui Senaatintorille yhteensä 1 281. Osallistujien Markkuus tarkastettiin henkilöllisyystodistuksista.\nMarkkujen kokoontuminen huipentui neljän jälkeen, kun osallistujat kokoontuivat tuomiokirkon portaille. Markkujen pitelemistä lapuista muodostui Me Markut -teksti.Mutta mikä on Markku-aatteen ydin?-Saunan lauteilla kukaan ei ole diplomi-insinööri tai tohtori, kaikki ovat vain Markkuja, pitkän linjan aktiivit Markku Jaakola, Markku Salminen ja Markku Rantanen totesivat.Suomalainen Markku-liitto on yli tuhannella jäsenellään maan suurin etunimijärjestö.(MTV3-STT)\n(Kymmenen uutiset 30.08.2008)\nLuotatko Wikipediaan tietolähteenä? Näistä syistä ei kannattaisi\nPoliisikoiran hämmentävä hetki: Yllätti murtovarkaiksi epäillyt lemmiskelemästä\nVeden keittosuositus jatkuu Nivalassa Viisumijonojen lyhentyminen tuonut venäläisturistit takaisin", "timestamp": "2017-01-24T15:11:41Z", "url": "http://m.mtv.fi/uutiset/kotimaa/artikkeli/markut-rikkoivat-mohammedien-ennatyksen/1956926"}