{"text": "outiriina: toisenlaiset käsityöt\nkuluvalla viikolla on ollut pikkuisen isokokoisempaa värkkäystä tekeillä - tiistaina luotiin siskon kanssa loimi mattopuita varten. keskiviikkona kun mentiin tarkistamaan tilanne mattopuissa, huomattiin että entistäkin lointa oli vielä hyvänmoinen pätkä jaljellä. ilmoittauduin vapaaehtoiseksi, ainoa lomalainen kun sisaruksista tällä hetkellä olen, ja niin alkoi kolke kuulua.\ntämännäköistä jälkeä syntyi keskiviikkona.\nkuteina harmaa mikälie-tekokuitu, valkoisen ja persikan (persikka ei kyllä tässä kuvassa erotu ollenkaan) kirjava melkein-lp-lanka ja farkkusininen täysin-tekokuitu-trikoo ;) rauhallista ja tassuystävällistä.\nmatto tuli valmiiksi eilen eli torstaina. kun aikaa oli kulunut vähemmän kuin kuviteltiin ja lointakin oli vielä reilusti jäljellä, aloitettiin samantien seuraava pätkä. mulla on ollut äiti mukana kutomisreissuilla. äiti on kutonut elämänsä aikana mattoja enemmän kuin kukaan meistä tyttäristä tulee omassa elämässään ikinä ennättämään, ja palo kangaspuiden ääreen on silminnähtävä. sitä paitsi vankka kokemus ja kouliintunut värisilmä ovat suureksi avuksi tämmöiselle noviisille, vaikka olen minäkin aika monta mattoa kerennyt paukuttamaan. eli siis torstaina saimme vielä alulle toisenkin maton, jonka väritys on aikalailla samansuuntainen tassuystävällinen... yhtä aikaa nakataan harmaata ja valkoista kudetta, saadaan ikäänkuin meleerattu vaikutelma. ja jottei ihan liian nopsaksi käy kutominen, laitetaan muutama raita ilostuttamaan mattoa. tähän malliin.\nkovasti tykkään tästäkin käsityön muodosta. mieli tekisi tälläkin hetkellä lähteä puita kolisuttamaan, mutta luultavasti pidän välipäivää tänään ja huomennakin. virkkuuksia on kyllä kesken ja korujakinhan voisi vääntää... sitäpaisti sain työpaikalta \"kesähoitoon\" pöytämallin puut, joihin rakennettiin loimi kassintekoa varten - noita vanhoja c-kasetteja kun on kertynyt, kuin myös videokasetteja. saattaapa olla, että nostan ne puut pihapöydälle ja kolkuttelen siinä \"kaseteista\" naapurien suureksi ihmetykseksi kassivärkkiä tulemaan :D sitä odotellessa... saunotaan ja paistetaan makkaraa, käydään ehkäpä ystävien pihalla iltaa istumassa... vietetään juhannusta :)\nLähettänyt outiriina klo 17.52\nTunnisteet: c-kasetti, juhannus, kangaspuut, kassi, kutominen, matot, mattopuut, videonauha\nOih, olisipa hienoa saada käsinkudottu matto. Mummuni kutoi eläissään niin matot kuin raanut ja poppanat. Ja hyvää jälkeä tuli. Nyt ei niitä enää saa, matot on kuluneet ja raanu vain jäljellä, mutta ei ole nyt seinää, mihin ripustaa. Ihana taito tuo kutominen:)\nMe köllötetään kahdestaan poikani kanssa, mies lähti viemään tyttöä taas serkulle lomakylään keskiviikkon saakka. Mies kyllä tulee takaisin ja sit pannaan makkarat grilliin.\n22. kesäkuuta 2012 klo 18.16\nMukavaa juhannust!\nTuloillaan onkin kiva matto. Raidat piristää kivasti =D\n23. kesäkuuta 2012 klo 16.59\nMukavia mattoja! Hyvä idea tuo kassi noista c-kaseteista. Mulla on kamalasti videonauhoja vielä säilössä ja olen miettinyt mitä niistä tekisin ja millä tekniikalla. Tämän jää vielä kehitteille - odotan kassiasi ja ihmettelen saisinko pienoispuut taiottua jostakin itselleni...Minut on sade ajanut sisätiloihin, mutta eilen oli kyllä upea juhannussää! Lepäillään :)\n23. kesäkuuta 2012 klo 17.15", "timestamp": "2019-01-18T10:07:59Z", "url": "http://outiriina.blogspot.com/2012/06/toisenlaiset-kasityot.html"}