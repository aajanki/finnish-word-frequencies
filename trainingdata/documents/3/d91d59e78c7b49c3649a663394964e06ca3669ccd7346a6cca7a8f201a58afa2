{"text": "Tupakka lähti, kilot tulivat. Nyt poltetaan kiloja. - PIKKU APURI\nTupakka lähti, kilot tulivat. Nyt poltetaan kiloja.\nKyllä se paikkansa piti mitä sanottiin. 5-10% tulee useimmalle lisää painoa, kun lopettaa tupakanpolton. Kohta on puoli vuotta lopettamisesta ja on aika polttaa kiloja tupakan sijaan.\nMolemmille tuli muutamia kiloja, vaikka olemme kävelleet hurjia määriä ja kuntoilleet muutenkin paljon.\nAika harva tietää, että tupakan lopettaminen hidastaa aineenvaihduntaa ja kun alat maistaa paremmin, ruoka – ja eritoten makeat herkut – maistuvat enemmän. Nämä yhteensä aiheuttavat 1. lopetusvuoden aikana painonnousua. Duodecimin julkaisussa lisää.\nNyt tiputamme kilot normitasoon lisäämällä kasvisruokia, vähentämällä alkoholijuomia ja herkkujen syömistä sekä liikkumalla enemmän.\nKävely on uusi musta\nKävelimme kuukauden aikana Teneriffalla lähes 400 kilometria. Mutta saimme myös maittavan buffet-aamiaisen joka aamu ja olutta sekä viiniä tuli tiputeltua usein. Paino ei siis tipahtanut, vaikka kunto roimasti parantuikin.\nKun pääsimme takaisin kotiin, odotti jo joulu ja herkuttelu. Joulun jälkeen aloitimme saman kuin Teneriffalla.\nNastat kengät, nastakengät.\nNyt aiomme kävellä vähintään 45 kilometria viikossa, eli 6-7km:a päivä. Nyt olemme pari viikkoa kävelleet n. 10km:a päivässä, oli keli mikä tahansa. Nastakengät tuli hommattua ja ne ovatkin olleet molemmilla jalassa lähes joka päivä. Turun leveysasteella tarvittaisiin vielä kurahousutkin:\nJos katsot nastakenkien designia, nehän ovat kuin 3-vuotiaan Teemun kurasaappaat, mutta skaalattuna parimetriselle jässikälle. Saisiko nastakenkiin optiona siis parimetrisen kurahousut? Kumilenkillä kenkien alta kiinni. Alkaisi olemaan Turun leveysasteille sopiva asuste.\nKävelyn lisäksi aiomme käydä kerran viikossa uimassa ja olemme ottaneet simppelin aamujumpankin rutiiniksi: Lankutus, dead bugseja 30 kertaa ja päälle käsipainoilla muutama sarja. 10-15 minuuttia joka aamu.\nVaikka olen pitkä jässikkä, haluan taas painaa vain kaksinumeroisen lukeman. Olo on parempi niin.\n8.1.2019 /0 Kommentit/by Jari Liitola\nTags: aineenvaihdunta, duodecim, jumppa, kävely, kilot kuriin, lisäkilot, painon lisääntyminen, tupakanpolton lopettaminen, tupakanpoltto, tupakkalakko, uinti\nhttps://i2.wp.com/pikkuapuri.fi/wp-content/uploads/2019/01/IMG_0743.jpeg?fit=2050%2C1537&ssl=1 1537 2050 Jari Liitola https://pikkuapuri.fi/wp-content/uploads/2017/02/III-pikkuapuri-ukko-LOGO-WEB_400px.png Jari Liitola2019-01-08 17:46:332019-01-08 17:59:38Tupakka lähti, kilot tulivat. Nyt poltetaan kiloja.\nMe tamppaajat - tammikuussa 235 km:a ihan metsässä!\nUpea, terve vuosi 2018 / A healthy year 2018\nSuomen Asbestitekniikalle esite Wihannon pesupäivät", "timestamp": "2019-05-22T19:19:44Z", "url": "https://pikkuapuri.fi/tupakka-lahti-kilot-tulivat-nyt-poltetaan-kiloja/"}