{"text": "HUSLAB - Parasiitit, ulosteesta ( Alkueläinten kystat, madot, madonmunat, toukat)\nParasiitit, ulosteesta ( Alkueläinten kystat, madot, madonmunat, toukat)\n2455 F -Para-O\nF -Kystat ja F -MM-Touk\nSuolistoparasiittien epäily; eosinofilian, anemian tms. selvittely; terveystarkastus mm. ulkomaanmatkojen jälkeen.\nFormaliini-purkki 10%\nUloste vellitetään hyvin 10% formaliiniin. Sekoitussuhteet: kiinteää ulostetta 1 osa (pikkusormenpään kokoinen nokare) + 5 osaa 10% formaliinia; nestemäistä ulostetta 1 osa + 2 osaa 10% formaliinia. Näyte säilytetään viileässä/huoneenlämmössä ja lähetetään kierrekorkillisessa ja tiiviissä purkissa. Näyte ei saa jäätyä tai kuivua. Lähetteeseen tarvitaan tietoja potilaan oireista ja matkoista (kohde ja ajankohta).\nMikroskopointi formaliini-etyyliasetaatti-konsentroinnin jälkeen. Tutkimuksessa haetaan alkueläinten kystamuotoja sekä matojen munia ja toukkia. Akkreditoitu menetelmä.\nKolmen työpäivän aikana.\nNormaalisti negatiivinen. Löydöksistä annetaan lausunto. Tutkimuksessa voidaan joskus havaita Cryptosporidium-, Cyclospora- tai Cystoisospora-infektio, jolloin cryptosporidiumvärjäys tehdään näytteestä mikroskooppisen epäilyn perusteella. Tutkimuksessa voidaan myös havaita rakenteita, jotka saattavat viitata Dientamoeba-infektioon, jolloin pyydetään lähettämään erikseen näytettä F-ParaNhO-tutkimusta varten. Cryptosporidium ja Dientamoeba-epäilyissä suositellaan herkempää F-ParaNhO-tutkimusta em. alkueläinten havaitsemiseksi.\nParasiittien erittyminen ulosteeseen on ajoittaista, joten parasiittitautien poissulkemiseksi on suositeltavaa ottaa useampia näytteitä, esim. näyte kolmena eri päivänä tai ainakin eri ulostuskerroilla (näytteet voi lähettää kerralla).\nMikäli potilaalla on dysenteria (veriripuli) tai vahva ameebaepäily, suositellaan useiden formaliininäytteiden lisäksi alkueläinten nukleiinihappotutkimusta F-ParaNhO (Kl. 6375) omassa eNat-putkessaan (kts. tarkemmat ohjeet ko. tutkimuksen kohdalla). Myös pitkittyneessä ripulissa tai vaikeassa vesiripulissa suositellaan F-ParaNhO-tutkimusta Cryptosporidiumin tai Dientamoeba fragiliksen havaitsemiseksi.\nMikäli F -Para-O -tutkimus on toistetusti negatiivinen, mutta epäillään giardiaasia, kryptosporidioosia tai amebiaasia, suositellaan tehtäväksi F-ParaNhO.\nVasta-aine määritysten osalta ks. Parasiitti, vasta-aineet.\nHuolellisesti formaliiniin sekoitettu näyte säilyy noin viikon huoneenlämmössä. Lähetys ympäristölämpötilassa. Näyte ei saa jäätyä.\nTutkimus F -Para-O päivitetty 18.07.2017 / AMK", "timestamp": "2018-01-17T07:20:40Z", "url": "http://huslab.fi/ohjekirja/2455.html"}