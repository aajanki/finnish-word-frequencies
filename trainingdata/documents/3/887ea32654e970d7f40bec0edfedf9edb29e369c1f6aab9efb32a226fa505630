{"text": "Malagueta - eläimellistä rantaelämää Malagassa - Matkaloki\nMalagueta – eläimellistä rantaelämää Malagassa\nmaanantai, tammikuu 9, 2017 , kirjoittanut Lari / Matkaloki Malaga on tunnettu rannoistaan, ja kunnon suomituristin pitää tietysti heti ensimmäisenä matkapäivänä suunnata kohti hiekkaa – huolimatta siitä että kulunut joulukuu oli viilein ja epävakaisin Etelä-Espanjassa vuosikausiin. Etsi kuvasta piileksivä bloggaaja.\nAuringonottokelejä ei joulukuinen Malaga tällä kertaa meille juurikaan tarjonnut, mutta pelailuun ja muuhun liikkumiseen ilma oli täydellinen. Auringon pilkahtaessa pilviverhon takaa, oli meidän makuun täydellinen t-paitakeli heitellä tennispalloa rannalla. Malagan rannat olivat muutenkin hyviä kuntoilupäivän viettoon, sillä rantaa reunustava promenadi kutsui lenkkeilijöitä puoleensa, ja matkan varrelta löytyi myös ulkokuntoilulaitteita treeniä monipuolistamaan.\nTällaisen hyppykuvan ottaminen on kuuleman mukaan sitä kuuminta hottia nykyään. Jostain syystä minun versioni ei kuitenkaan näytä ihan yhtä elegantilta kuin Marikan keijumainen liitely. Alapuolella näette siis Avarasta Luonnosta tutun uhanalaisen gibboniapinan, Larin, hyppäämässä puun oksalta toiselle.\nEspanjalaisten (ja ilmeisesti myös muiden turistien) mielestä tällainen +17 astetta ei sovellu lainkaan rantaelämään, joten kovin montaa elävää olentoa ei hiekalla meidän lisäksi näkynyt. Kuolleita olentoja sen sijaan oli muutama. Edellisen viikon talvimyrsky oli tuonut Malaguetan rannalle roskan ohella myös kuolleita lokkeja ja kuolleen rotan. Samainen talvimyrsky aiheutti Andaluciassa myös pahimmat tulvat sitten 1980-luvun, joten ei ihme, ettei rannan siivoaminen turistikauden ulkopuolella ollut prioriteettilistalla ensimmäisenä. Onneksemme Malaguetasta länteen päin jatkuva Caletan ranta oli ehditty jo myrskyn jäljiltä siistä, joten asetimme sen tukikohdaksemme molempina rantapäivinämme.\nPs. Muista lukea myös edellinen Malagan postaukseni. Sen löydät täältä.\nKategoria(t): Espanja. Avainsanat(t): Andalucia, Espanja, Malaga, rannat. Kirjoittaja: Lari / Matkaloki. Lisää kestolinkki kirjanmerkkeihisi.\nVastaa Peruuta vastaus Sähköpostiosoitettasi ei julkaista.Kommentti Nimi Sähköpostiosoite Kotisivu Haku\nLariBlogin takana on neljännesvuosisadan elänyt jyväskyläläisnuori, jonka intohimoihin kuuluu matkustaminen, urheilu ja huono huumori.\nViimeisimmät artikkelit Satumaista mystiikkaa Kööpenhaminassa\nKolme tapaa tutustua Splitin vanhaan kaupunkiin\nMarjanin kukkula – rappustreeniä ja rantaelämää\nBračin saari ja Kroatian kaunein ranta\nJaaSeuraa blogia Instagramissa\nby matkaloki\nBlogissa uutta tekstiä Splitin vanhastakaupungista. Linkki blogiin profiilissani. #rantapallomaailmalla #matkaloki #croatia #split #matkabloggaaja #grad #travelblog 1 kuukausi ago\nBlogissa Marikan kirjoittamaa tekstiä Kööpenhaminasta #k ööpenhamina #k öpenhamn #denmark #nyhavn #rantapallomaailmalla #matkaloki #matkabloggaaja 2 kuukautta ago\nwww.rantapallo.fi/matkaloki/2017/05/19/marjanin-kukkula-rappustreenia-ja-rantaelamaa/ #rantapallomaailmalla #matkaloki #split #croatia #kroatia #kasuni #marjanhill #matkablogi #travel 1 kuukausi ago\nBlogissa Kööpenhaminan postauksen toinen osa. #k ööpenhamina #rantapallomaailmalla #matkabloggaaja #matkaloki #travelblog #copenhagen #k öpenhamn #sunset 2 kuukautta ago\nHome sweet home #jyv äskylä #sunset © Rantapallo Oy 2015 - Palaute", "timestamp": "2017-07-23T16:43:09Z", "url": "http://www.rantapallo.fi/matkaloki/2017/01/09/malagueta-elaimellista-rantaelamaa-malagassa/"}