{"text": "Monet keräilijät unohtavat keräilytouhut kesän ajaksi. Ulkonahan on mukavampi olla kuin sisällä vanhojen maksuvälineiden parissa. Kesällä on kuitenkin mainio aika kierrellä kirpputoreja ja antiikkiliikkeitä muuallakin kuin omalla kotipaikkakunnalla, ja löytöjäkin voi tehdä.\n1. Syksyn huutokaupan kohteiden sisäänjättöaika.\nNyt kesällä on myös aika valmistautua syksyn valtakunnalliseen huutokauppaan, mikäli haluat myydä jotain. Ilmoita myytävistä kohteista kerhon huutokauppatoimikunnalle Eero Niemiaholle puh. 08-5301520 viimeistään heinäkuun puoliväliin mennessä tai kerhon sähköpostiosoitteeseen.\nKoska huutokauppalista on myös näkyvillä www-sivuilla, sinne on mahdollista laittaa kuvia. Suménin Markku, 050-3524918, on luvannut auttaa kuvien saattamisessa digitaaliseen muotoon. Näin alkuvaiheessa kuvien julkaisu on ilmaista. Jatkossa peritään mahdollisesti maksu. Huutokaupan kohteita voi laittaa näkyville sekä Numismaatikko-lehteen tai kerhon www-sivuille. Numismaatikko- lehteen laitettavista kohteista menee aina rivimaksu ja provisio. Webbiin voi laittaa ilman rivimaksua, mutta kohteista menee kuitenkin kerholle provisiomaksu kauppojen syntyessä. WWW-sivuille kannattaa laittaa siis halpojakin kohteita, koska kulut jäävät pienemmiksi.\n2. Kerhon www-sivut\nLöytyvät osoitteesta http://www.oulunnumismaatikot.fi. Sieltä löytyy tietoa kerhosta, lisää ohjeita huutokaupoista ja tämäkin jäsenkirje. Jäsenkirjeet pyritään jatkossa lähettämään sähköpostin välityksellä mahdollisimman monelle jäsenelle. Ilmoita alla olevaan sähköpostiosoitteeseen, mikäli haluat jäsenkirjeen sähköisessä muodossa.\n3. Tulevat kokoontumiset\nKokoontumiset kaksi kertaa kuukaudessa maanantaisin klo 18-21 Lyseolla. Talvikaudella 2003 kuukausikokouksissa oli paljon kävijöitä ja huutokaupoissa sen verran paljon kohteita, joten johtokunta päätti kokeilla tiheämpää kokoontumisaikataulua. Myös valtakunnalliset huutokaupat on maanantaisin.\n1. Maanantai 23.8.2004 klo 18-21 (kuukausikokous )\n2. Maanantai 13.9.2004 klo 18-21 (kuukausikokous)\n3. Maanantai 27.9.2004 klo 17-21 (valtakunnallinen huutokauppa)\n4. Maanantai 11.10.2004 klo 18-21 (kuukausikokous)\n6. Maanantai 8.11.2004 klo 18-21 (kuukausikokous)\n8. Lauantai 11.12.2004 ? (pikkujoulu, Hilkku)\n11.Maanantai 14.2.2005 klo 18-21 (lakisääteinen vuosikokous)\n13.Maanantai 14.3.2005 klo 17-21 (kuukausikokous tai valtakunnallinen huutokauppa)\n4. Mielenkiintoista lukemista\nRahojen parissa; SNY 1914-2004. Suositeltava kirja keräilijälle. Nähtävänä kerhon kokoontumisissa. Myydään omakustannushintaan 12 € jäsenille. Kysy johtokunnalta. Oulun kaupunginkirjaston käsikirjastossa on uusimmat Krausen luettelot. Kehotamme kerhon jäseniä tekemään hankintaehdotuksia kirjastoon hyväksi tietämistään numismaattisista teoksista. Kerhon on vaikea pitää kerholle hankittuja kirjoja kaikkien jäsenten ulottuvilla.\nKerhon johtokunnan puolesta:\nEsa Moilanen, ONK:n sihteeri", "timestamp": "2018-10-20T11:07:16Z", "url": "http://oulunnumismaatikot.fi/tiedotteet/jasenkirje06_2004.htm"}