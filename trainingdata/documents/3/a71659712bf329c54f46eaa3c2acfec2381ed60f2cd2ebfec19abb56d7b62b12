{"text": "Romeo & Julia: 15.5 / Ulos / Alkulämmittelyt\nJou jou mikkitsekki yy kaa koo.\nPäivittelen blogia niinkin eeppisestä mestasta ku Turkkusen eli Turun Kuuvuorelta jossa oli muuten aikasta mahtava auringonlasku just äskön. Huomenna tiikeriäkin tiukemman tanssiopetuspäivän jälkeen matka jatkuu Jyväskylään jossa kokkaillaan taas Romeota ja Juulijata koko loppuviikko. On myöskin Soul Valpion levyjulkkarikeikkaa Lutakossa perjantaina ja Yläkaupungin Yö lauantaina... Jälkimmäisessä voi muuten pienten lintujen ja koirien kertoman mukaan näkyä maistiaisia kesän spektaakkelipommiräjähdyksestä! Että silmät, korvat ja tutka-aistit auki kun liikutte lauantaina. Yliopistokampuksella. C-rakennuksen edessä. Ehkä. Täytyy vielä varmistaa.\nTorstaina tosiaan mennään WIIIHDOIN koko työryhmän voimin Ainolaan ja alotetaan ihan nöyräästi siivoustalkoilla. Viimeks kun käytiin ainolassa miljöö oli aika postapokalyptinen joten oon tyytyväinen että meillä on iso poppoo. Ain laulain työtäs tee dibadibbadibba duu. Luvassa olisi myös tekstin läpilukua ja muuta yleistä hassuttelua... Onhan tää nyt sentäs hieno hetki kun ollaan jo ihan riittämiin homehduttu tuolla sisätiloissa näitä juttuja tehden. Tärkeetä duunia ja ihanaa ja hienoa että meillä on ollut Tanssiopiston luksustilat käytössä... MUTTA mahtia myös päästä sinne itse rikospaikalle. Tää on nyt kummiskin se paikka että jos tää meiän proggis ois merirosvoaarrekartta niin Ainolassa ois se X. Niin! Hiiohoi ja rommia pullo! Aika monta kertaa tuntuu et nyt etenkin viimesimmis treeneis on joutunu sanoo et \"Tehään nyt varovasti kun tässä on tää katto\" tai \"Oikeastihhan tässä on sitten puu\" tai \"Koulutetut haukathan me saadaan tähän kohtaukseen sit vasta Ainolassa mukaan\" ... Mut enää ei tarvii venaa!\nAsiasta kolmanteen meikä tykkää pitää alkulämmittelyjä. Mut vielä enemmän mä tykkään jos ei tarvii ite liikkua siinä vaan voi vaan toimia alkulämmittelyjen tiskijukkana ja joku muu hoitaa sen fyysisen puolen. Koska mulla on ihan timanttinen musamaku. Ja niin on muuten myös Aapolla joka kirjotti edellisen blogitekstin. Tässä pari biisiä kevääseen ja alkulämmittelyihin:\nVitsi muuteskin kesähän tässä tulee ihan rymisten! Fiilis on aika katossa ja kevättä on rinnassa sekä hengityselimissä kans ihan haitaks asti. Ensi-iltaan reilu kuukausi. Morjens.\nPERJANTAI: http://www.facebook.com/events/381258275257592/\nAAPON DEEJII BÄNDI: http://www.facebook.com/GimmeTheDance?ref=ts\nP. S . Jos Michael Jackson paljastuiskin nyt vamppyyriksi, eikö \"Man in the mirror\" sais aika ironisen sävyn?\nLähettänyt Kramppi klo 12.58", "timestamp": "2018-11-21T07:58:40Z", "url": "http://kramppi-romeojulia.blogspot.com/2012/05/155-ulos-alkulammittelyt.html"}