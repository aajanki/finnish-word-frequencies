{"text": "Lomat | wanhapeltola\nTervetuloa viettämään pääsiäistä Wanhan Peltolan rauhaisaan tunnelmaan!\nPääsiäisenä tarjoamme vieraillemme kolmen ruokalajin illallisen, rantasaunan ja tietenkin runsaan aamiaisen hintaan 200,- eur/2 henkilöä.\nLisätietoja p. 0400 884 656\nWanha Peltola on aito 1800-luvun kartanomiljöö järven rannalla.\nKesäisin, kun asumme täällä, voitte majoittua kotiimme ja nauttia aamiaismajoituksesta kartanon makuusaleissa.\nKartanossa on 4 kpl kahden hengen huoneita ja lisävuoteita tarvittaessa.\nLisäksi on mahdollisuus yöpyä vaunuvajan tunnelmallisissa aitoissa.\nWanhassa Peltolassa voi kokea menneen ajan tunnelmaa ja nauttia vanhan ajan rantasaunan muhkeista löylyistä. Tai käydä ongella kirkasvetisellä järvellä ja vain nauttia kiireettömistä hetkistä puutarhassa.\nWanhan Peltolan ravintolassa voit nauttia herkullisen ilta-/saunapalan. Lauantaisin ja sunnuntaisin katetaan kuuluisa -Ristiina pitopöytä-. Mikäli suunnitelmiin kuuluu ooperaretki Savonlinnaan, voitte tilata yöruuan huoneeseen odottamaan.\nTaro-koira ja Kisu ja Mirri kuuluvat myös perheeseemme. Lomaa Peltolassa viettivät tänä kesänä myös kesäkanat ja Heikki - kukko.\nHinnat alkaen: aittamajoitus 50,-/aitta (max 2 henkilöä), Kartanossa 50,- eur/1hh, 2henkilöä 80,- eur. Hintaan sisältyy runsas ja monipuolinen aamiainen + petivaatteet ja pyyhe. Saunamaksu 10,- eur/henkilö (sauna tilauksesta). Pidätämme oikeuden muutoksiin.", "timestamp": "2018-02-23T02:04:45Z", "url": "http://wanhapeltola.fi/lomat"}