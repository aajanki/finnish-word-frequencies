{"text": "KRS \\ AIKUISLIIKUNTA\nOlemme aloittaneet seurassa aikuisratsastajien oheisliikunnan kehittämisen. Mukaan ovat tervetulleita niin kaikki aikuisratsastajat kuin myös ratsastavien lasten vanhemmat. Aikuisliikunnan vastaavana toimii Liisa Kemppainen.\npuh. 040 744 6465\n- su 19.1., 2.2. ja 16.2. seurakaverin kanssa lenkille klo 14.30 vanhan vesilaitoksen parkkipaikalta. Tule mukaan - tullaan tutuiksi ja vaihdetaan kuulumiset samalla, kun kierretään lenkki jokirannan maisemissa. Lähdemme liikkeelle kävellen ja mukaan voit ottaa myös kävelysauvat.\nRatsastuksessa monipuolinen, aktiivinen liikunta on tärkeää ratsastajan eri ominaisuuksien ja liikunnallisuuden kehittämiseksi. Ratsastus yksin ei riitä kehittämään riittävästi ja tasapuolisesti lajissa tarvittavia ominaisuuksia. Ratsastajalta vaaditaan mm. riittävää aerobista kuntoa, kehonhallintaa, nopeaa reaktiokykyä ja tasapainoa sekä liikkuvuutta ja lihasten joustoa. Lajitaitoja voidaan kehittää oheisharjoittelun avulla.\nHyvä peruskunto auttaa keskittymään harjoitukseen. Se on arjen toiminnoissa tarvittavaa kuntoa, joka ratsastuksessa luo edellytykset hyvälle suoritukselle, ylläpitää ratsastuksessa tarvittavia taito-ominaisuuksia ja vähentää loukkaantumisriskiä kilpailusuorituksessa. Tämän ja lisää ratsastuksesta liikuntamuotona löydät SRL:n Ratsastuksen lajianalyysistä. Tutustu myös ratsastuksen terveysprofiiliin.\nRatsastuksen oheisliikuntaan voit saada vinkkejä esimerkiksi Hippos -lehdessä vuonna 2017 julkaistujen artikkelien avulla, joiden linkit ovat alla. Artikkelit: Jutta Koivula ja LiMe Liikunta / Lilli Merinen. Artikkelien kuvat: Anu Leppänen (artikkelit 1-4) ja Jutta Koivula (5-7). Artikkelien julkaisuun seuran sivulla on Suomen Ratsastajain liiton lupa.\nLaitepilates palauttaa ratsastajan jäntevyyden, Hippos 1/2017\nVoimaa keskivartaloon, Hippos 2/2017\nPorrastreenillä syke nousuun, Hippos 3/2017\nJumppapallo hyötykäyttöön, Hippos 4/2017\nHiki pintaan kävellen ja juosten!, Hippos 5/2017\nTehoa treeniin oman kehon painolla, Hippos 6/2017\nMuista huoltaa kehoasi!, Hippos 7/2017\nVoit testata liikutko riittävästi vai istutko liikaa UKK-Instituutin testin avulla. Aikuisten (18-64 -vuotiaiden) tulisi liikkua reippaasti (sydämen syke kohoaa) 2 h 30 min viikossa. Jo muutaman minuutin pätkät riittävät kartuttamaan tätä viikkokertymää. Lihaskuntoa ja liikehallintaa tulisi harjoitella vähintään kaksi kertaa viikossa.", "timestamp": "2020-01-21T05:06:12Z", "url": "http://kajaaninratsastusseura.fi/krs/index.php?option=com_content&view=article&id=396&Itemid=81"}