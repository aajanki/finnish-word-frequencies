{"text": "23.3.2016 Korisliigan hallitseva mestari, joensuulainen Kataja Basket, hakee seuraajaa organisaation tämän kauden päätteeksi jättävälle Ville Tuomiselle. Toiminnanjohtajan pesti tulee hakuun välittömästi. Tavoite on, että uusi toiminnanjohtaja aloittaisi työnsä jo tulevan toukokuun alussa, jolloin hän ehtisi toimia virassaan hetken yhdessä Tuomisen kanssa.\nHelsinkiläislähtöinen Tuominen otti Katajan toiminnanjohtajan pestin vastaan kesällä 2015 ja nyt edessään on muutto Tanskaan.\n– Katajassa on ollut erittäin hyvä olla ja Joensuustakaan en löydä pahaa sanottavaa. Tyttöystävästä erossa oleminen on vain turhan hankalaa ja sen takia vietän ensi kauden Tanskassa, Tuominen taustoittaa.\nHakemukset/yhteydenotot: ville.tuominen (at) katajabasket.fi\n7.10.2011 Seura tiedottaa\nKTP-Basketin pääkatsomon kaikki 550 kausikorttipaikkaa on loppuunmyyty ensimmäistä kertaa koko kotkalaisen koripallon historiassa, tiedottaa KTP-Basket.", "timestamp": "2020-01-24T14:25:32Z", "url": "https://www.basket.fi/basket/uutiset/kataja-basket-hakee-toiminnanjohtajaa/"}