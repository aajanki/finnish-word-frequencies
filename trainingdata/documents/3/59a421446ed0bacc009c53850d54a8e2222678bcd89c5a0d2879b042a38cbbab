{"text": "PSS on valittu MAAJOUKKUETIE FBA -yhteistyöseuraksi tytöissä | Porvoon Salibandyseura\nPSS on valittu MAAJOUKKUETIE FBA -yhteistyöseuraksi tytöissä\nPorvoon Salibandyseura on valittu yhdeksi Suomen Salibandyliiton ja Eerikkilän Urheiluopiston MAAJOUKKUTIE FBA -yhteistyöseuraksi tytöissä kaudelle 2019-2021.\nTytöissä yhteistyöseuroja ovat PSS:n lisäksi vain Classic, ErVi ja Koovee. Loput ikäluokkajoukkueet ovat United-joukkueita eli yhdistelmiä muiden seurojen pelaajista. PSS on mukana joukkueillaan kaikissa tyttöikäluokissa eli B-, C- ja D-tytöissä.\nValinnat on tehty MAAJOUKKUETIE FBA -toiminnan hakukriteerien perusteella. Valinnoissa ovat vaikuttaneet seuran valmennusjärjestelmän kehittyminen lapsesta edustusjoukkuetasolle. Lisäksi tärkeäksi tekijäksi on katsottu koko seuran kestävä ja pitkäjänteinen kehittäminen.\nLisää valinnasta Salibandyliiton tiedotteessa.\nMAAJOUKKUETIE FBA Eerikkilän urheiluopiston sivuilla.", "timestamp": "2020-06-05T22:28:25Z", "url": "https://www.porvoonsalibandyseura.net/sitemap.xml/uutiset.html?a200=130721"}