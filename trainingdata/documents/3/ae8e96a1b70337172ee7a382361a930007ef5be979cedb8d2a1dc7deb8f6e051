{"text": "Fortum ja Tukholman kaupunki uusivat sopimuksensa Fortum Värmen yhteisomistuksesta - Fortum\nFortum ja Tukholman kaupunki uusivat sopimuksensa Fortum Värmen yhteisomistuksesta\nti, syys 24, 2013 07:30 CET\nFortum ja Tukholman kaupunki ovat uusineet yhdessä omistamaansa Fortum Värmeä koskevan osakassopimuksensa. Fortum Värme toimittaa sähköä ja lämpöä Tukholman alueelle.\nUusi sopimus vahvistaa yhteistyön jatkon. Tukholman kaupunginvaltuusto hyväksyi sopimuksen eilisiltana ja se astuu voimaan vuonna 2016 nykyisen osakassopimuksen rauetessa. Tukholman kaupunginvaltuuston päätös vaatii vielä lainvoimaisuuden.\nFortum Värmen liiketoiminta on kehittynyt hyvin Tukholman kaupungin ja Fortumin yhteisomistuksessa kuluneen vuosikymmenen aikana. Yhtiö jatkaa investointejaan kestävän kehityksen mukaiseen energiantuotantoon. Nyt solmitulla sopimuksella ei ole vaikutuksia asiakkaisiin.\nHåkan Grefberg, johtaja, Fortum Heat, puh. +46 706 830 700", "timestamp": "2019-01-17T18:36:40Z", "url": "http://news.cision.com/fi/fortum/r/fortum-ja-tukholman-kaupunki-uusivat-sopimuksensa-fortum-varmen-yhteisomistuksesta,c2211713"}