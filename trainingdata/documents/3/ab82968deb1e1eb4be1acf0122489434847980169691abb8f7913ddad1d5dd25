{"text": "Sanamagiaa ja katupölyä: Viides vuodenaika, viisi naista ja ties montako elämää\n2008 kesällä suuresti ihailemani kirjailijan Päivi Alasalmen\nkanssa aurinkoa tulvivan päivän Yyterissä: hiekkaa, vettä ja\nvaloa. Hän oli juuri lukenut ensimmäisen romaanini, Käärmeenpesän,\nja tiesi suunnilleen millaisia aiheita käsittelen. Hän kysyi,\nolenko lukenut Lenore Terrin Suden lapset. Olin, monta kertaa. Ja\npaljon muutakin aihepiiristä. Seuraavaksi hän kysyi, että milloin\naiot kirjoittaa romaanin naisesta, jonka persoonallisuus on\njakautunut traumataustan takia. Ajatus jäi itämään.\nkesänä sitten lähetin hänelle meilin, että nyt on valmista.\nvälissä kirjoitin yhden julkaisemattomaksi jääneen\nfantasiakäsikirjoituksen, josta olen jo kertonut toisaalla ja pari romaania.\nkuin ympyrä olisi sulkeutunut. Esikoiseni, novellikokoelma Elinkautinen oli lapsuuden,\nnuoruuden, angstin, väkivallan ja kuolemanpelon purskahdus. Siitä ja Käärmeenpesästä tähän on tapahtunut spiraalin ympyrä,\nouroboros, käärmeistä puheen ollen. Ja nyt olen taas uuden syklin alussa. Tein Samhain/Hallow'een-yönä perinteeksi muodostuneen usean erilaisen pöydän tarot-tulkinnan, ja jokaisessa keskeiseksi kortiksi nousi Torni, järisyttävä muutos. Ei ollenkaan pelottavasti, sillä sitä ympäröivät tasapainottavat tekijät, minkä tavallaan jo tiesinkin, koska proosallisimmillaan tarokkien kanssa vehkeilyn voi nähdä psyykkisenä peilinä, josta silloin tällöin tarkastelee, missä itse menee.\nsanonut, että tämä uusimpani, Viides vuodenaika on täysin itsenäinen, mutta temaattinen epävirallisen trilogian päätösosa, jota edeltävät Sydänvarjo ja Valkoinen valo. Viides vuodenaika tekee ruumiinavauksen sille taiteellisen ihmistutkiskelun prosessille, mikä matelee kaikkien aiempien\nromaanieni taustalla. Se on syväsukellus psyyken Mariaanien hautaan, sinne, mitä ensimmäinen valtakunnallisesti omalla nimellä julkaistu novellini Täysikuu hipaisee. Kirjoitin sen muuten pian 15 vuotta sitten. Trauma ja dissosiaatio,\ntoisiinsa kietoutunut sanapari. Onko Viides vuodenaika (post)moderni tarina hullusta naisesta ullakolla vai jotain muuta? En tiedä, muut arvioikoot sen. Luin\ntaannoin Pauliina Vanhatalon Keskivaikean vuoden, joka kertoo\nmasennuksesta koruttomasti ja arkisesti, tavalla, joka\nmasennusjaksojakin kokeneena oli minulle raikas lähestymistapa, koska vaikka yhteydessäni on käytetty kaunokirjallisuuden kohdalla jopa inhorealistin leimaa, olen todellisuudessa kaunosielu, joka pyrkii näkemään kaiken elämässään jotenkin dramaattisena ja kohtalokkaana, täynnä merkityksiä. Tiedän masennuksen arkisen karuuden paremmin kuin haluaisin, mutta silti puen sen helposti allegorioiksi ja metaforiksi tai jonkinlaiseen runolliseen, goottilais-romanttiseen kaapuun. En niinkään kirjoissani tai muiden ihmisten kohdalla, mutta mitä itseeni tulee; voi kauhistus kaikkia paperipäiväkirjoihin askartelemiani tilityksiä vuosien varrelta... No mutta, selviytymiskeino sekin. Sivumennen sanoen, tulee olemaan haasteellista palata Viidennen vuodenajan jälkeen jonkinlaiseen brutaaliin ja koruttomaan tyyliin, kylmään betoniin an sich. Siihen, mistä tavallaan aloitin. Mutta siitä lisää vuoden parin päästä...\nViimeksi luin kuitenkin kirjan Viisi naista sata elämää - tarinoita dissosiaatiohäiriöstä. (Vasta tätä kirjoittaessani tajuan, että siinäkin toistuu sana viisi, alitajunta on\nmielenkiintoinen, ja torjunta, etenkin jos sen tutkimisen parissa on\nkuluttanut viimeiset vuodet ja se iskee sittenkin, takavasemmalta.) Kun Viisi naista ilmestyi keväällä, heräsi sekä mielenkiinto että innostus: vihdoin asiasta\npuhutaan. Se on terapiakirja, traumakirja, kaunistelematon kuvaus siitä, miltä sen kirjoittajista tuntuu elää dissosiaatiohäiriöiden kanssa. Mitä kaunokirjallisuuteen tulee, Suomessa sen historiassa voisi ajatella Maria\nVaaran terapiavärittyneen, mutta kiehtovan proosan olevan harvoja\nesimerkkejä, jossa mielen sairautta käydään läpi sisältä\nkäsin. Toki on muitakin, kuten Tiina Pystysen Häpeähäkki\nja tämän kirjoituksen aihepiiriä eli dissosiatiivista identiteettihäiriötä\nkäsitellyt Virpi Hämeen-Anttilan Tapetinvärinen, joka olisi\nansainnut enemmän huomiota. Viidennen vuodenajan kirjoitin tosin ainakin tietoisella tasolla em. vaikutteista vapaana, luin sitä kirjoittaessani kaikki käsiin saamani naisten kirjoittamat viktoriaaniset romaanit ja novellit ja uusiokierrosta syvyyspsykologiaa sekä psykiatrisia, kulttuurisia, lääketieteellisiä ja historiallisia tietokirjoja psyykkiseen traumaan liittyen, kuinka sitä on tulkittu menneisyydessä, miten evoluutio lurkkii tässäkin ihmisaivojen toiminnan taustalla jne. Löytäen jälkimmäisistä mm. sen, että lapsuuden seksuaalinen riiston oireet ja jopa aivokuvat vielä aikuisena ovat identtisiä sodassa posttraumaattisen stressihäiriön saaneiden, kidutettujen sotilaiden oireiden kanssa. Ei ihme, että jotkut sanovat viiltelyarpiaan sotavammoiksi. Viides vuodenaika ei aiheesta huolimatta päällisin puolin muistuta Viittä naista, ilmiasu on niin erilainen. Ensinnäkään se ei ole sellaisenaan autobiografinen, ei edes autofiktiivinen.\nMinulla on kokemusta mielenterveysongelmista, mutta Lunan hahmo\nympäristöineen ja taustatarinoineen ei ole minun\ntarinani, pintatasoja varioiden monen on. Tein heti tekijänkappaleet saatuani kirjavaihtarit Viisi\nnaista, sata elämää -projektin tyyppien kanssa, eli siis lähetin heille oman\nViiteni ja sain heidän kirjansa. Sen lukeminen oli sekä kiinnostava\nettä vahva kokemus. Alkupuolella psykiatri Anssi Leikola kirjoittaa esim. tarpeeksi kansantajuisesti mistä dissosiaatiohäiriössä on\nKunpa Viisi naista, sata elämää saisi sen kieliasultaan helpon lähestyttävyyden vuoksi paljon lukijoita, sillä en usko, että yleistietoon vieläkään kuuluu mikä dissosiaatiohäiriö edes on, saati sen vakavin muoto, tertiääriseen dissosiaatioon liittyvä dissosiatiivinen identiteettihäiriö. Se lienee ihmisille\nyleisesti tutuin elokuvien sarjamurhaajana, jonka Mr Hyde\n-puoli tappaa talossa ja puutarhassa. Raamattujengeille Legio taas kertoo nimensä mukaisesti kyseessä olevan minuuden pirstaloitumisen sijasta riivaajaporukan.\nKieliasu voi olla helppo, mutta kirjan tositarinat eivät sitä sisällöllisesti ole. Viisi naista, sata elämää on rohkea, koska se kertoo tarinoita, joita psyykkisesti terveet ihmiset kuulevat yleensä erilaisessa kontekstissa. Eli lähinnä Alibi-tyylisessä uutisoinnissa, jossa graafisesti kuvaillaan läheistensä murhaamaksi tulleiden lasten helvettiä ennen kuolemaansa. Viidennen vuodenajan eräs teema oli sitä yli kolme vuotta sitten aloittaessani, että on paljon\nPikku-Eerikoita ja Baby Petereitä, jotka ovat jääneet henkiin, mutta\nheidän ääntään ei kukaan kuule. Eikä se ole lainkaan niin\npoikkeuksellista kuin monet kuvittelevat. Lastensuojelu toimii toki varmasti paremmin kuin 1900-luvulla, jolloin insesti oli 90-luvun hetkellistä lööppihysteriaa luk.ott. tabu ja lasten pahoinpitely laillista vuoteen 1984, mutta taannoinen Oulun tapaus osoittaa, että ei silti, ei vieläkään. Sitä ei haluta nähdä. Lapselle tehdään abortti 11-vuotiaana ja kukaan ei herää. Mistä se johtuu? Paljonko on tarinoita, joista kuulevat vain terapeutit ja vertaistukiryhmät. Ja hekin joskus kymmeniä vuosia myöhemmin. Miksi? Mm. siksi, että pelot\nja uhat ulkoistetaan tuntemattomiin, kun pahin yleensä tapahtuu niin kauhistuttavan lähellä, että niin liki ei edes näe.\nnaista, sata elämää sai minut kyyneliin. Kirjoittajat ovat uskomattoman rohkeita. Olin hyvin iloinen kuullessani, että heillä oli piste Helsingin kirjamessuilla, jossa he olivat kertomassa aihepiiristä. Mitä minuun ja taiteellisiin prosesseihini tulee, kirjan lukeminen oli eräänlainen päätepiste sille vuosien projektille, minkä tulos Viides\nvuodenaikani on. Näiden kahden kirjan rinnastaminen on myös hyvä esimerkki siitä, mistä\nmainitsin ylempänä Vanhatalon Keskivaikean vuoden kohdalla. Kuinka samaa asiaa voi kuvata samalla intensiteetillä täysin eri\nnäkökulmasta ilman, että kumpikaan tapa olisi väärä. Toki Viides vuodenaika kertoo muustakin, ja siinä on kielellisiä, rakenteellisia ja juonellisia kokeiluja, joista harvoin julkisuudessa tänä romaanin Yhden Aiheen valtakautena puhutaan, kuten viittäsataa sivua kurottavassa kunnianhimoisessa romaanissa voi olettaa olevankin, mutta kuitenkin. Fiktio ja fakta, tosi ja epätosi, ei mikään aito ole epätotta, vaikka se ei olisi sellaisenaan totta.\nSivumennen sanoen, toivottavasti\nsaan elää niin kauan, että ehdin kirjoittaa joskus autofiktiota jotakin satunnaista juttua\nenemmän (ks. Hullu akka, Like, jossa jätän silti auki portin, että\nse on täyttä fiktiota, eli en myönnä mitään). Toistaiseksi kuitenkin jatkan piileskelemistä rivien väleissä ja sanojen katveessa, kuten kaunokirjallisuudessa\non tavallista. Siihen luulen teosteni tavallisuuden jäävänkin.\nMutta olen minä siellä, mustien merkkien väleissä. Tauoissa,\nsiinä, mikä jätetään sanomatta.\ntarot-kortit,\nViides vuodenaika,\nJohanna Venho8. marraskuuta 2016 klo 10.00.00 UTC+3Vaiheet. Ympyrän sulkeutuminen, uuden vaiheen alkaminen. Mullakin on sellainen kohta meneillään juuri nyt. Siihen liittyy jotain huikeaa, ehkä muutos on tuo tarot-korttien torni tosiaan: näköalapaikka. VastaaPoistaLisää kommenttiLataa lisää...", "timestamp": "2017-06-26T17:20:29Z", "url": "http://hannariikka.blogspot.fi/2016/11/viides-vuodenaika-viisi-naista-ja-ties_4.html"}