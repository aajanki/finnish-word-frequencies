{"text": "Truly Kira: januari 2015\nEn enää kokkaile yhtä paljoa kuin ennen, tai periaatteessa kokkailen enemmän kuin ennen, miten sen nyt ottaa. Tämä johtuu työstäni, missä testailen muiden luomia reseptejä ja valokuvaan niitä. Jääkaappi paisuu ruokaa jota riittää pitkälle viikonloppuun. Pidän työstäni, mutta kurja puoli on se, että omia reseptejä ei tule enää kehitettyä kovinkaan paljon ja viikonloppu ruokamme koostuu lähinnä jämistä. Useasti vienkin ruokaa sitä tarvitseville, San Franciscossa kun kodittomia on aivan liikaa. Mutta pari viikonloppua sitten päätin kuitenkin heittäytyä luovaksi ja testailla omia reseptejä. Teki mieli jälkkäriä ja halusin hyödyntää jääkaapissa olevia maa-artisokkia sekä pakkasessa vaikka kuinka kauan lojuneita hasselpähkinöitä. Niistä syntyikin yksi parhaimpia jälkkäreitä, mitä kotikeittiössä on tullut tehtyä. Annos on hienostunut eikä liian makea. Suosittelen kokeilemaan!\nKakun alkuperäinen resepti on napattu Ilta-Sanomien sivuilta, se on Tomi Björckin kädenjälkeä. Kakku oli mielestäni liian tiivis, joten jättäisin seuraavalla kerralla yhden kananmunan pois. Kände mig kreativ en helg och slängde ihop kanske den bästa efterrätten ever. Det enda som saknades var en boll god hemlagad glass.\nTietyillä ruoilla on oma aikansa ja kautensa. Yksi esimerkki ovat blinit. En voisi kuvitellakaan syöväni blinejä kesällä, saatika keväällä tai syksyllä. Blinit ovat mielestäni ehdotonta talviruoka ja ihan parasta sellaista. Oltiin joulupirskeissä ja ystäväpariskunta oli ottanut tehtäväkseen tehdä blinejä. Tuli mieleen, etten ollut itse tehnyt blinejä aikoihin. Viime sunnuntaina ryhdyin kuitenkin tuumasta toimeen ja pistin aamusta blinitaikinan tekeytymään. Reseptin nappasin Olivian sivuilta, vähensin kuitenkin hieman maidon määrää ja lisäsin suolaa. Blineistä tuli ihanan rapsakoita ja kuohkeita. Ainoa asia, mikä jäi hieman ihmetyttämään, oli niiden tumma väri. Täällä näköjään tattarijauhot ovat paljon tummempia kuin Suomessa, en tiedä mistä johtuu. Oli miten oli, oikein onnistuneita blinejä tuli väristä huolimatta.\nBlinier hör till vintern! Beslöt att ha en blinimiddag i söndags. Tillsammans med blinierna lagade jag en röra på kallrökt lax och rotsellerisallad. Så gott! Receptet på blinierna tog jag härifrån. Plättarna blev härligt krispiga och fluffiga. Läs mer/Lue lisää »", "timestamp": "2017-04-25T12:35:22Z", "url": "http://www.trulykira.com/2015/01/"}