{"text": "Lintutorni - Järvenpään kaupunki\n› Ympäristö ja luonto\n› Lintutornit\nBongaa lintuja lintutornista\nJärvenpään lintutorni sijaitsee Tuusulanjärven pohjoispäässä, lähellä kaupungin keskustaa ja Rantapuistoa.\nTornille kulkee Joukon polku -niminen pitkospuureitti Järvenpään Taidetalon takaa (Harjuvaarankuja 2). Lintutornille johtava reitti kiertää pienen lenkin alueella puiden katveessa. Polun varrella on kerrottu opastauluin alueen linnustosta ja kasveista.\nPesimäalueella pesii kymmeniä eri lintulajeja ja se on myös tärkeä vesilintujen ja kahlaajien muutonaikainen levähdys- ja ruokailupaikka. Alueella voit bongata esimerkiksi silkkiuikkuja, joutsenia, sorsalintuja, naurulokkeja ja harmaahaikaroita. Suothan linnuille pesimärauhan liikkuessasi alueella.\nLisätietoa lintujen suojelusta ja lintuharrastuksesta löydät muun muassa BirdLife Suomi ry:n Internet-sivuilta.Huomioithan, että lintutornissa ja pitkospuureitillä ei ole talvikunnossapitoa, joten kaikki liikkuminen alueella on jokaisen omalla vastuulla. Järvenpään kaupunki", "timestamp": "2017-04-30T20:36:27Z", "url": "https://www.jarvenpaa.fi/--Lintutornit--/sivu.tmpl?sivu_id=5105"}