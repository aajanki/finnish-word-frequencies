{"text": "Suomi suuröljyonnettomuuden sattuessa voimaton - vapaaehtoiset ratkaisevassa asemassa - Ekofokus\nEtusivu / Katastrofit / Luonnonsuojelu / Suomi suuröljyonnettomuuden sattuessa voimaton - vapaaehtoiset ratkaisevassa asemassa\nSuomi suuröljyonnettomuuden sattuessa voimaton - vapaaehtoiset ratkaisevassa asemassa Reviewed by Kalle on lokakuuta 08, 2014 Rating: 5\nSuomi suuröljyonnettomuuden sattuessa voimaton - vapaaehtoiset ratkaisevassa asemassa\nKalle lokakuuta 08, 2014 Katastrofit , Luonnonsuojelu Edit\nSuomenlahteen kohdistuvista uhista suurin on mittava öljykatastrofi – jopa 30 000 tonnin päästöt ovat mahdollisia. Ilman vapaaehtoisjoukkoja Suomi olisi suuröljyonnettomuuden edessä voimaton. Öljyturmavalmiutta vahvistetaan nyt hankkeella, jossa luonto- ja pelastusalan vapaaehtoisista koulutetaan viranomaisvoimin osaavaa öljyntorjuntajoukkoa.\nSuomenlahti on yksi maailman vilkkaimmin liikennöidyistä merialueista. Kesäaikaan liikenteessä voi olla yli 500 kauppa-alusta, joista useat kymmenet ovat öljytankkereita. Myös öljynkuljetusmäärät ovat olleet huomattavassa kasvussa – ensi vuoden aikana Suomenlahdella arvioidaan kuljetettavan jopa 250 miljoonaa tonnia öljyä.\nVapaaehtoiset suuronnettomuudessa\nYmpäristöministeriö on mukana Suomen Pelastusalan Keskusjärjestön Vapaaehtoisten osallistuminen öljyntorjuntaan -hankkeessa, joka kehittää vapaaehtoisjoukkojen öljyntorjuntavalmiutta. Erityisasiantuntija Magnus Nyström korostaa, että öljyonnettomuuden sattuessa viranomaisilla on vetovastuu, mutta Suomi ei turmatilanteessa pärjäisi ilman vapaaehtoisvoimia.\nKuva: Vapaaehtoinen öljyntorjuja. © WWF: Antti Haavisto", "timestamp": "2017-11-19T08:32:22Z", "url": "http://www.ekofokus.com/2014/10/suomi-suuroljyonnettomuuden-sattuessa.html"}