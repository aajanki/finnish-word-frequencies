{"text": "Kippis ja keilaamaan! Maisa Torppa ja Jari-Matti Latvala Turun tunnelmissa heti eron jälkeen - Viihde - Ilta-Sanomat\nJulkaistu: 18.10. 22:00\nMaisa Torppa https://www.is.fi/haku/?query=maisa+torppaja Jari-Matti Latvalahttps://www.is.fi/haku/?query=jari-matti+latvala keilasivat yhdessä perjantai-iltana vain neljä päivää erouutisen jälkeen. Ex-pariskunta lähti Torpan Instagram-päivitysten mukaan keilaradalle Turussa kahden ystävänsä kanssa.\nTv-persoona Torppa julkaisi Instagarmin Tarinat-osiossa kuvan keilauskengistä sekä kaverinsa jakaman kippistelykuvan, johon raitapaitainen ex-kihlattukin on merkitty. Kaverin kuvissa näkyy myös, miten Torppa ja Toyotan rallitähti Latvala kaatavat keiloja ja antavat pallojen liukua kiiltävälle radalle. Maisa Torppa päivitti Instagramiin myös kuvia Turun linnasta pimeällä.\nPariskunta kertoi vasta maanantaina, että suhde on ohi ja he jatkavat ystävinä.\n– Aloimme yhdessä Jari-Matin kanssa pohtia asiaa ja tulimme siihen tulokseen, että vaikka rakastamme toisiamme maailman eniten, emme kumpikaan kestä tälläistä ajojahtia, Torppa päivitti Instagramiin.\n– Koska rakastamme toisiamme niin äärettömästi, annamme toistemme siksi mennä ja jatkamme sen takia elämää ystävinä. Kummallakin meistä täytyy olla mahdollisuus tavalliseen rauhalliseen arkeen ja suomalainen media ei sitä meille annan niin kauan, kuin elämme pariskuntana.\nTorppa viittasi kirjoituksellaan viime viikot velloneeseen kohuun, jonka mukaan suhteeseen olisi sekaantunut kolmas pyörä.\nMaanantaisen erouutisen jälkeen muun muassa lentoemäntänä työskentelevä Maisa Torppa lähti Pariisiin. Instagramissa hän vitsaili, että siinä missä hänen ystävänsä astelevat kirkon käytävää pitkin, hän astelee pitkin lentokoneen käytävää.\n– Oli pakko. Ei tästä elämästä selviä, kun huumorilla.\nPariskunta seurusteli vajaat neljä vuotta ja suunnitteli uudenvuodenhäitä. Torpan polttarit oli jo juhlittu. Viikko sitten perjantaina Latvala kertoi tiedotteessaan, että häät on peruttu. Edellispäivänä Torppa taas oli kertonut Ilta-Sanomille, että päivämäärää on siirretty, sillä tieto hääpäivästä vuosi medialle.\nPariskunta asui sisustus-Instagram-tiliä pitävän Torpan tarkkaan sisustamassa talossa Helsingissä ollessaan. Latvala on virallisesti kirjoilla Monacossa, ja rallikuskina reissupäiviä voi kertyä vuodessa useita satoja. Kuva maaliskuulta 2017. (KUVA: Antti Hämäläinen)\nTiistaina Latvala kertoi Ilta-Sanomille, että ero pitää ja siitä johtuvan turbulenssin jälkeen hänen on käännettävä katseensa töihin ja järjestettävä uusi asumisratkaisu pariskunnnan Helsingin-omakotitalon sijaan.\nLue lisää: Jari-Matti Latvala avautuu nykytilanteestaan eron jälkeen: ”Sattuu erota” https://www.is.fi/viihde/art-2000006273806.html\n– Keskustelimme viikonvaihteessa asioista, eikä minulla ole Maisasta kuin hyvää sanottavaa. Kaikki asiat on sovittu ja elämä loksahtaa varmasti pian omaan uomaansa.\n28-vuotias Maisa Torppa on ollut julkisuudessa jo yli 10 vuotta. 13.10. 18:30 Lue lisää ›", "timestamp": "2019-11-23T00:04:35Z", "url": "https://www.is.fi/viihde/art-2000006278328.html"}