{"text": "Näin toimii Hyvä Ystävä | positiivarit.fi\nYstävä ei kulje edellä, ei takana, vaan rinnalla. Niin iloissa kuin suruissakin. Ystävän kanssa on hyvä olla.\nHän lähtee kesken aamukahvikupin katsomaan, miksei autosi lähde käyntiin, matkaa naapuriin 4 km.\nYstävä kuuntelee, tukee ja on läsnä vaikka asuisikin kaukana. Hän ei kysele turhia, ymmärtää helposti, ei tarvitse vääntää rautalangasta. Ei tuputa väen väkisin omia ohjeitaan, vaan myötäelää ja kannustaa pahan paikan tullen. Minun eräs tosi hyvä ystävä (ollut 10 vuotta) soittaa usein ja sanoo: \"Ei mulla mitään asiaa ollut, halusin vain soittaa...\" Ystävyytemme on kasvanut kauniisti. Hyvän ystävän tietää siitä, että hän ei pakene elämästäsi vaikeuksien tullen. Kun sitten asiat ovat hyvin, niin nauramme yhdessä. Hän vain toteaa: \"No niin tästäkin me selvittiin\" Ystävyys tarvitsee aikaa, ei Roomaakaan rakennettu 7 päivässä. PaulaLiina\nTodellien ystävä on sellainen, joka on hädän hetkellä tukemassa ja kannustamassa. Koin sen itse. Kiitollisuudella Itu\nMinusta Todellinen Ystävä on ystävä silloinkin, kun yhteydenpito on vähäisempää. Ystävää ajatellaan usein. Todellinen Ystävä säilyy myös elämän alamäessä. Minäkin olen Todellinen Ystävä.\nYstävä on sellainen, joka on paikalla, kun itsellä on vaikeaa. Minulla on onni omistaa sellainen ystävä. Äitini oli dementoitumassa ja itselläni oli häät tulossa. Äiti sai hallusinatiokohtauksia. Tälläisen hän sai juuri häiden aattona. Mitä minä teen? En millään voisi keksittyä äitiini, kun oli monta asiaa tehtävänä. Kerrottuani ongelmastani ystävälleni hän sanoi: \"Sinä keskityt häihisi ja nautit niistä minä hoidan äitisi.\" Niin hän meni sijastani äitini luo häiden aattona ja hoiti äidin kirkkoon ja hääpaikalle seuraavana päivänä. Häämatkani aikana hän kävi päivittäin äidin luona ja vei kotiinsa viikonloppuna. Kun äiti sitten muutamaan vuotta myöhemmin kuoli, hän oli jälleen rinnallani tukemassa ja auttamassa. \"ottosisko\"\nOli ollut huono päivä, ja kaipasin juttuseuraa. Ulkona satoi kaatamalla ja oli kauhea kurakeli. Olin menossa ulos koirani kanssa, ja soitin ystävälleni, josko hän tulisi mukaan. Olin varma ettei kukaan suostu tulemaan sillä kelillä. Hän vastasi heti kyllä, ja kun ihmettelin asiaa, hän nauroi ja sanoi, ettei ole niin makea, että olisi sokerista tehty. Oli varmaan vaistonnut että olin alamaissa. Vain tosiystävä tulee mutalenkille, kun ei ole pakko. Maippi\nYstävä näkee, kuulee, tukee, kannustaa, rohkaisee, torjuu ja tarvittaessa antaa pienen hymyn myötä iloa elämään.\nMinun ystäväni Päivi on todellinen ystävä, hän kuuntelee ja ymmärtää. Minulla on tässä ollut viimeiset 5 kk aikamoista ihmissuhdetragediaa. Jos ei ystävääni olisi ollut kuuntelemassa ja kannustamassa, en varmana olisi tässä kirjoittamassa,,;) Samoin jos on joku tilanne päällä, saan varmasti apua häneltä jos hän vaan pystyy ja kykenee. Ja yleensä on kyllä kyennyt,,;)Vastavuoroisesti itse autan kykyni mukaan.\nTodellinen ystävä on läsnä aina, välimatkasta vuosista riippumatta, auttaa pyyteettömästi, kannustaa, rakastaa, tuo parhaat puolesi esiin, hyväksyy sinut sellaisena kuin olet ja kiittää olemassaolostasi. ystävä\nMinun Ystäväni jaksaa kannustaa ja nostaa ylös, sieltä \"kuopasta \"minne joskus vajoan, Ymmärtää hädän hetkellä, jaksaa kuunnella ilman moitteen sanaa, ja mikä parasta, Voin luottaa Häneen,,, Hän on minulle kultaakin arvokkaampi,,:)\nKun joskus olen pettymysten tai vaikeuksien takia negatiivinen tai kiukkuinen, tai jos joskus paineen alla valitan niin aiheesta kuin aiheen vierestäkin, ystävä jaksaa luottaa siihen etten kuitenkaan ole ihan tosissani. Hän jaksaa olla hyväntuulinen ja suhtautua asioihini tyynesti ja positiivisesti, koska tietää, uskoo ja luottaa että kiukku menee ohi ja vastoinkäymisetkin asettuvat. On helpompi toipua kiukunpuuskasta kun on joku joka pahalla hetkellä jaksaa pitää lippua korkealla eikä vaivu kanssani epätoivoon. Ystävä ei koskaan menetä toivoaan minun suhteeni. Satu\nRankan avioeroprosessin jälkeen tunsin suurta yksinäisyyttä. Kaikki juhlapäivät tuntuivat vaikeilta kestää. Ystäväni kutsui minut uudenvuoden valvojaisiin, juhannusta viettämään, kesäretkelle mökilleen ym. mukavaa. Hän ymmärsi, että nyt kun en enää voi juhlia tai olla mökillä mieheni kanssa, olen vähän \"pallo hukassa\". Kesäpäivät hänen perheensä luona olivat suunnattoman tärkeitä henkireikiä kerrostaloasukkaalle. Pääsin kuulemaan linnunlaulua, uimaan, saunomaan, nurmelle köllöttelemään ja valoisaa kesäyötä ihmettelemään. Se kaikki painui iäksi sydämeeni. Sellaista ystävyyttä toivoisin osaavani itsekin osoittaa. MHHS\nTodellinen Ystävä ei koskaan petä Ystävän luottamusta, oli tilanne mikä tahansa. Vaikka tietäisi, että oma toiminta loukkaisi jotakuta toista, niin Ystävän luottamusta ei petetä!\nTodellinen ystävä välittää vuosien jälkeen. Vaikka yhteydenpito olisi ruuhkavuosina rakoillut, todellinen ystävä on elämässäsi taas läsnä silloin, kun tarvitset tukea. Mielettömintä tässä on se, että minua on siunattu muutamalla tällaisella ihanalla ihmisellä, Todellisella Ystävällä.\nTodellinen Ystävä näkee sinussa vahvuuden siemenen silloinkin kun itsestäsi tuntuu, ettei mitään ole jäljellä ja olet vaipunut epätoivoon. Hän ei pakota sinua näkemään samaa mutta pysyy rinnallasi kunnes itse pystyt näkemään ja toimimaan. Ja eheytymään.\nTodellinen Ystävyys on kuin avioliitto - myötä- ja vastoinkäymisissä. Todellinen Ystävä osaa olla sopivasti läsnä niin hyvinä kuin myös (ja ennen kaikkea) pahoina hetkinä. Ystävä tietää milloin häntä tarvitaan ja on silloin läsnä. Ystävä myös ymmärtää, että on aikoja elämässä jolloin syystä tai toisesta ystävyys ei ole niin tiivistä, mutta että ei se siihen lopu. Todellista Ystävää ei ole tarvinnut tuntea koko elämäänsä, eikä Ystävyys katso ikään tai sukupuoleen. Ihanaa että todellisia Ystäviä voi löytää mistä tahansa ja missä tahansa elämänsä vaiheessa. Ystävää ei aina osaa tai muista kiittää, joten tulkoon se nyt tässä: Kiitos ihanat Ystävät että olen saanut löytää teidät.\nPerheemme oli melko pahassa paikassa viime keväänä. Poikamme oli sairaalassa, vanha asunto myyty ja muuttopäivä käsillä. Omat voimat olivat vähissä ja toisen meistä oli pakko olla koko ajan sairaalassa. Lapsemme kummit tulivat silloin hätiin. He saapuivat meille muuttoa edeltävänä päivänä ja pakkasivat tavarat muuttolaatikoihin. He tekivät muuton yhdessä isovanhempien kanssa ja lähtivät kotiinsa kun kaikki lamput olivat katossa ja tv kytketty toimimaan. Muutto hoitui, vaikka emme pystyneet siihen itse osallistumaan. Ystävä oli lähellä kun sitä kaikkein eniten tarvittiin. He eivät tyytyneet tarjoamaan apua vaan pyytämättä tulivat ja tekivät. Aina kiitollinen\nTodellinen Ystävä kertoo sinulle Totuuden silloin kun et tahdo sitä kuulla.\nTodellinen ystävä lähettää yllätyspostia juuri silloin, kun sitä eniten tarvitset, kun mieli on maassa, etkä jaksaisi jatkaa. Todellinen ystävä lähettää kauniita sanoja tai herkullista suklaata päivän pelastamiseksi. Yllättäen ja pyytämättä. Hän tietää, milloin olet sen tuen tarpeessa, eikä pakene tilannetta...\n\"Hyvä ystävä hyväksyy sinut sellaisena kuin olet - tai pikemminkin siitä huolimatta\" on joku suuri ajattelija todennut. Käytännössä tämä ilmenee niin, että ystävä tukee ja auttaa tarvittaessa ja sanoo joskus vaikeitakin asioita muistaen, että \"totuus ilman rakkautta on julmaa\". Ystävän ei tarvitse ymmärtää kaikkia tekojasi ja sanojasi, mutta on silti kuulolla eikä suoraan tuomitse sinua. Hyvä ystävä ei käytä sinua hyväkseen vaan ystävät ovat vilpittömästi toisiaan varten tarvittaessa. Hyvä ystävä ei kadehdi vaan on onnellinen toisen hyvästä. Hyvän ystävän ajatteleminekin saa lämpimän tunteen läikähdyksen sydämeesi ja hymyn huulille.\nSanotaan, että ystävät kuuntelevat, mutta todelliset ystävät kuulevat. Tästä tuli totta kohdallani, kun puolisoni kuoli äkillisesti. Sain samana päivänä odottamattoman puhelinsoiton sekä läheisimmältä serkultani että tyttäreni kummilta. Kummankaan kanssa en ollut ennen tätä yhteyksissä muutamaan kuukauteen. Molemmat sanoivat samaa: tuli pakottava tarve ottaa yhteyttä...\nEdessä oli tiukka neuvottelu ja olin miettinyt asioita useita päiviä ja osin öitäkin. Koitin kuunnella sisäistä minääni ja etsiä ohjetta siihen, miten selviän tilanteesta. HYVÄ ystävä piipahti työpisteessäni ja muistutti, että moni tiukka asia on jälkikäteen oikeastaan melkein huvittava ja hän sanoi minulle: \"OTA ILO IRTI SIITÄ TILANTEESTA!\" Sen lauseen jälkeen jotain loksahti kohdalleen ja menin neuvotteluun tosi iloisena ja positiivisena ja hymyilevänä ja kaikki asiat sujuivat äimistyttävän hyvin. Myös vastapuoli otti positiivisen asenteen ja pääsimme hyvään yhteisymmärrykseen! Olen jo kiittänyt tätä hyvää ystävää, mutta kyllä tämän ohjeen voi antaa muillekin - kokeileminen ei maksa mitään! Kyllä kannatti!\nOlen ihminen joka rakastaa joulua. Viime joulun olimme kuitenkin matkoilla ja etukäteen yritin joulua vähän tehdä kotiin mutta eihän se meinaa tulla marraskuussa. Kunnes.. ystäväni teki minulle joulukalenterin! Iso paperikassi jossa oli viisi-kuusi pakettia, jokaisessa päivämäärä. Paketteja oli niin että kerran viikossa sain avata ja niitä riitti matkalle lähtöön asti. Ja mikä parasta, JOKAISESSA paketissa oli suklaalevy: minun suosikkisuklaata! Aivan ihana joulu tuli sittenkin..\nMeillä on mökillä iso kivi josta puhuimme kaverillemme, että se pitäisi saada jotenkin rikki ja siirrettyä Traktorin tieltä pois. Hänellä taas oli tuttu, jolta oli jäänyt sellaista ainetta jolla kivi halkeaa kun siihen poraa reikiä ja laittaa ainetta reikään. Sovimme päivän koska työ tehdään. Meille sattuikin hautajaiset samalle päivälle ja niin kaverimme meni mökillemme porasi reiät, lämmitti mökin ja saunan teki ruuat valmiiksi ja me saattelimme vainajan hautaan. Tätä sanon tosi ystävyydeksi ja auttamisenhaluksi.\nKäymme porukalla uimassa\nTodellinen ystävä antaa ystävänsä olla juuri sellainen kuin hän ainutlaatuisena luotuna on. Ylämäkiä kiivetessä hän ottaa kädestä ja auttaa, tarvittaessa vaikka tuuppaakin. Alamäkeä iloisesti liukuessa hän kirkuu riemusta kilpaa ystävänsä kanssa. Tasaisella ystävät kulkevat rintarinnan toisiaan arvostaen.\nTodellinen ystävä ei jätä Sinua silloin kun olet pulassa!\nOlin muutama vuosi sitten pitkään sairaalassa ja olin usean leikkauksen jälkeen tosi huonossa kunnossa, kun pääsin kotiin. Olin surkeissani, että koko huusholli on sekainen, en jaksa siivota enkä edes istuttaa parvekkeelle orvokkeja, kevään ensimmäisiä kukkia. Avaimeni oli ystäväpariskunnalla, joka oli kastellut kukkia ja hakenut postit sairaalassa ollessani. He tulivat hakemaan minut sairaalasta kotiin. Olipa ihana yllätys, kun koko koti oli siivottu, pyykit pesty ja silitetty ja parvekkeella kukoistivat orvokit. Itku siinä tuli, vaikka haavaa kiristikin. Maiju\nTodellinen hyvä ystävä toimii tukena jos ystävä tarvitsee tukea jossain vaikeassa tilanteessa johon ystävä on joutunut ja muutenkin pysyy ystävän rinnalla tukena ja turvana keskustellen ja halaa ystävää tukea antaen jos ystävä tarvitsee todellista ystävää.\nHelmikuun viidestoista. Myöhäinen ilta. Nainen istui saunan lauteilla. Huusi. Hän oli yksin. Kuuma löyly vei hetkeksi vilun tunteen. Koko päivän hän oli pessyt lattioita seiniä, kaappeja. Kaikki muu oli poissa. Muuttokuormassa ulkona. - Minun kotini, meidän koti. sitä hän vain oli toistanut, silloinkin kun ulosottomies seisoi ovella. Kaikki oli mennyt. Yritys kaatunut - lama - ei töitä. On lähdettävä. Missä ne kaikki ystävät, jotka pyörivät ympärillä, kutsuivat kutsuille ja tulivat päivin ja öisin ja pyörivät ympärillä kuin herhiläiset. Kaikki katsoivat nyt oudosti. Hyrisivät vahingonilosta. Naisen ajatukset olivat poissa. Hän käveli tyhjissä huoneissa. Jaksamatta edes ajatella. Kunnes lyyhistyi lattialle. Silloin tuli - ystävä. Nainen tajusi makaavansa sängyssä puhtaissa lakanoissa. - Yli neljänkymmenen kuume, joku sanoi. Seuraavana aamuna nainen tajusi. Rakas ystävä oli hakenut lapset, ja sairaan vanhan äidin kotiinsa. Huoltanut miehen ja muuttomiehet koko päivän. Kuinka minä en edes sitä tajunnut. Kuinka minä en muistanut edes lapsia ja sairasta äitiäni. Kuinka minä olisin selvinnyt siitä päivästä ilman ystävää. Uttret\nSain yllätys rinsessan elämääni nelikymppisenä ja yksin - eli ”ydinydinperheessä\". Ystävät ovat olleet iso apu äitiyden alkumetreillä: vanhat, uudet, mammaverkostot ja yksinodottajien vertaisverkosto. Suuri kiitos heille!\nErityisesti kiitän Merjaa - joka oli KOKO 35-tuntisen synnytyksen mukana - ja lauloi lapselleni ensimmäiset hetket , kun itse olin vielä nukutuksessa . Ja suurensuuri kiitos myös Raijalle - joka on lapslikkonut muutaman kerran rinsessaa ja tukenut matkalla. Samoin kiitos kolmannelle 'doulalle' Susulle, joka myös on ollut hengessä ja heimossa mukana. Erityiskiitos myös Piamarialle - joka on jaksanut ja jaksanut kuunnella ja myötäelää ja jolle 'on saanut soittaa vaikka keskellä yötä' - ja jonka kanssa olemme tyttöjämme ripirinnan kasvatelleet. Halaus siis myös pikku Sissille 1 v 4 kk. Samoin alkumetreillä kiitos vertaiselle KukkaMarialle ja tuelle ja avulle ja jupinatuelle :) ! Lämmöllä ja halaten kaikkia ystäviä, Paula & Viu 1v 4 kk Ripirinnan ja ypöyksin\nTodellinen Ystävä luo aidon turvallisuuden tunteen, kuuntelee, keskustelee, auttaa ;\"voit soittaa vaikka yöllä jos siltä tuntuu\". Rehellisyys vaikuttaa Ystävyydessä paljon. Jos tulee tunne, että joku asia painaa, siitä on uskallettava puhua puolin ja toisin - loukkaantumatta! Todellinen ystävä pystyy sanomaan joskus myös; \"anteeksi, nyt en ehdi mutta järjestän asiat niin, että pian tapaamme\". Todellinen Ystävä on luotettava jolle voi voi kertoa kaikista mieltä painavista asioista ja myös niistä iloisistakin asioista. Todellinen Ystävä pyytää anteeksi jos hänellä on tunne, että ei olekaan toiminut oikein! \"Elämä ilman Ystävää on kuin silmät ilman silmälaseja!\"\nYstävä kuuntelee, auttaa ja myötäelää. Ystävä tukee ilossa ja surussa. Ystävä ilahduttaa harmaana päivänä. Ystävä kiinnostuu ystävänsä asioista ja haluaa olla osa ystävänsä elämää. Ystävään voi luottaa aina. Marjukka\nJäin leskeksi keväällä viisi vuotta sitten. Kesä ja alkusyksy meni jonkinlaisessa shokissa. Tapasin ystäviä ja tein pieniä matkoja kotimaassa, kaiken kuin unessa. Syyspimellä iski todellisuus ja musertava yksinäisyys. Naisyhteisömme erään jäsenen kautta tapasin itseäni yli 20 vuotta nuoremman naisen, joka eräänä iltana soitti ja kysyi kanssaan syömään. Siitä alkoi ystävyys, joka piti minut hengissä. Hänellä oli aikaa ja sydäntä olla läsnä. Hän nukkui luonani, teimme tavallisia asioita, juttelimme kaikesta taivaan ja maan välillä. Sain puhua edesmenneestä miehestäni, sairastamisen ajasta ja kuoleman kokemisesta. Vaikka en olekaan uskovainen, tämä nuori nainen oli henkilökohtainen enkelini. Toivon voivani olla ystävä edes murto-osan saamastani. Joskus, jollekin.\nTodelliset ystävät erottuvat joukosta silloin kun olet vaikeassa elämäntilanteessa. On mukavaa olla iloisen menestyjän ystävä. Vaatii kuitenkin paljon jaksaa kulkea ystävän rinnalla myös heikkona hetkenä. Pinnalliset ihmissuhteet loppuvat useimmiten vaikeuksien ilmaannuttua ja elämääsi jäävät ne, jotka aidosti sinusta välittävät. Nämä mukanasi kulkevat ihmiset ovat elämäsi enkeleitä. Suhdetta näihin sielunkumppaneihin tulee vaalia ja kunnioittaa.\nVaikeuksissa ystävyys punnitaan\nVuosia sitten jouduin työpaikkakiusatuksi korkeimman yritysjohdon taholta. Kestin kaiken hyvien työkaverien tuella, jotka mm. kehuivat minut pilviin \"Vuoden positiivin työkaveri\" -vaalissa, jonka myös voitin. Oli ihana tunne saada kukat ja palkinnot samalta henkilöltä, joka oli kyseenalaistanut niin työ- kuin kommunikaatiokykyni. Siinä toivottavasti riitti hänellekin miettimistä. Itse tunsin todellista onnistumista ja kiusaajan \"yli\" kasvamista. Nämä rakkaat kollegat toimivat myös terapeutteinani, enkä murtunut vaan kasvoin vahvemmaksi.\nYstävä on sellainen joka auttaa suruissa ja iloissa. Esim. Minä olin päässyt sairaalasta kotiin, niin ystäväni oli tehnyt minulle makaronilaatikkoa ja pannaria ja tuli texilla tuomaan, että olisivat lämpimiä. ANKI\nTodellinen Ystävä ottaa sinuun yhteyttä, jos sinusta ei ole kuulunut mitään pitkään aikaan ja kysyy: ”Mitä sinulle kuuluu?” Aina ei jakseta pitää yhteyttä ystäviimme ja sen vuoksi HYVÄ YSTÄVÄ tarkistaa välillä tilanteen. Hän on tukena silloinkin, kun et jaksa sitä pyytää.\nYstävän kanssa surut puolittuu ja ilot tuplaantuu. Hän työntää ja tuuppii eteenpäin, kun usko itseen on vähissä ja antaa olkapäänsä kun kaipaan lohtua. Ja nauraa jalat ristissä kanssani asioille, joita muut eivät ymmärtäisi. Marja Kohta kolme vuotta sitten sain karmivan puhelun Isältäni. Hän soitti kertoakseen, että oma rakas veljeni oli kuollut (minua 2,5 vuotta vanhempi, vain 31-vuotias). Onnettomuus oli tapahtunut 45km päässä ja halusin heti paikalle. Soitin ystävälleni ja muistan, että sanoin hyvin lyhyesti vain: \"Veljeni on kuollut, tarvitsisin kyydin, voitko ajaa autoa tämän tiedon saatuasi?\" Hän oli minua hakemassa siltä istumalta, heitti onnettomuuspaikalle ja koska me saimme kyydin poliisilta kotiin, hän ajoi yksin takaisin tuon 45km. Voi olla ettei tuo matka ole todellakaan ollut hänellekään helppo. Olihan veljeni hänenkin ystävänsä. Mutta hän teki tämän pyyteettömästi ja kyyti oli tietysti vain alkua kaikessa tukemisessa mitä hän on minulle suonut surussani. Kiitos rakas ystäväni.\nTodellinen ystävä tulee silloin hätiin kun itse ei tiedä miten selvitä eteenpäin elämässä mullistavan tilanteen edessä. Näin minulle kävi kun makasin masentuneena ja tuskaisen reporankana vuoteessa ja luulin että tämä se on minun kohtaloni koko loppuelämän. Ystävä tuli ja kertoi mitä minun kannattaa tehdä ja mistä voisin saada apua ja tämä oli uusi alku ja siitä lähti pallo pyörimään, pääsin oikeisiin tutkimuksiin ja häneltä sain uskoa itseeni että kyllä täältä sängynpohjalta noustaan ja niin kuntoudun pikkuhiljaa. Elämä jatkuu... Oikea ystävä antaa tilaa elää omaa elämääkin!\nTodellinen ystävä ei unohda sinua kiireenkään keskellä.\nTodellisen ystävän kanssa voi jutella asiasta kuin asiasta ilman, että tarvitsee hävetä ja pelätä asian leviävän ulkopuolisille. Todellinen ystävä tukee kun on vaikeaa ja myötäelää sekä ilot että surut. Todellisen ystävän kanssa aika lentää siivillä. Heitä ei halua vaihtaa pois.\nTodellinen ystävä ei jätä toista koskaan pulaan. Minun paras ystäväni jaksoi auttaa minua kissanhoidossa, vaikka itse oli kipeä. Näin minä pääsin sittenkin sovitulle lomalle. Olen hänelle ikuisesti kiitollinen.\nTapasin uuden ystäväni n. 3 vuotta sitten. Samaan aikaan menetin asuntoni yllättäen ja hän auttoi minua uuden etsinnässä. Koska minulla ei alkuun ollut edes huonekaluja lainasi hän tarvittavat minulle. Monessa muussakin asiassa hän oli apuna, olinhan muuttanut uuteen kaupunkiin. Maksua tai vastapalvelusta hän ei ole koskaan itselleen ottanut. Näitä ystävän palveluksia en unohda koskaan. Sydämessäni on aina paikka hänelle, ystävälleni. Mummu\nAsuimme aiemmin paritalossa Helsingin Sepänmäessä. Luovutimme seinänaapurille avaimen lomamatkamme ajaksi, varmuuden vuoksi. Tuli kova pakkanen, naapuri oli tarkistanut keittiön vesijohdon ja huomannut sen jäätyneen. Hän oli sulattanut sen hiustenkuivaimella ja siistinyt kaikki jäljet. Kun palasimme ulkomaan matkalta yöllä, oli kotimme jääkaapissa maitoa, juustoa ja munia sekä pöydällä tuoretta leipää. Naapuri oli tuonut meille \"evästä\" omilla rahoillaan. Tuota ihanaa naapuri-ystävää perheineen en unohda ikinä.\nTodellinen ystävä toimii, kuten ystävän kuuluukin. Hän ei puhu selän takana pahaa, hän ei nolaa, hän on tukena ja turvana tarvittaessa, on avoin ja luotettava, rehellinen ja sanojensa mittainen. Haluaa selvittää tulleet epäselvät riidanaiheet, joita joku on kylvänyt, hyvä ystävä ei todellakaan usko ystävästä kuultuja negatiivisia asioita, tai juoruja - ei pilaa hyvää ystävyyttä toisten selän takana valehtelevien vuoksi - vaan osaa luottaa siihen aitoon ystävyyteen - ja moisessa tilanteessa avoimesti ja rehellisesti tahtoo selvittää tilanteen juurta jaksain - jos ja kun sellaista ilmenee. Sellainen on tosi ystävä - oletko sinä sellainen??!!\n\"Omenapuu\"\n\"Ystävyydessä\" täytyy olla avoin luotettava, rehellinen:) Voi olla oma itsensä, kuin kotonansa kahvikupin äärellä. Ymmärtää, on aikaa kiireenkin keskellä. Kysyy mitäs kuuluu? Voi soittaa itkun kans vaik ei olisikaan asiaa. Hymy pelastaa arkisen aherruksen. Ystävyys on kallis aarre , se ei sammu milloinkaan. sk:)\nOlimme matkalla lentokentälle (matkaa kotoa 130 km, mieheni oli lähdössä Lontooseen työmatkalle. Olimme varanneet aikaa poiketa Kokkolassa (josta kentälle vielä jonkin matkaa) ostamassa joitakin matkavaatteita. Yhtäkkiä mieheni jähmettyi ...PASSI... se oli unohtunut kaikessa kiireessä kotiin. Siinä meinasi mennä pasmat sekaisin. Mietimme hetken, kotona oli vain murrosikäiset lapset. aikaa oli jäljellä kuitenkin sen verran että sitä oli, mutta hakemaan ei enää olisi kotoa passia ehtinyt. Soitin ystävälleni ja selitin tilanteen. Hän haki passin meiltä ja lähti ajamaan minua vastaan, mieheni jäädessä suorittamaan tarvittavia ostoksia. Kohtasimme toisemme hieman yli puolen välin ja sain passin ja ystäväni palasi kotiin ja minä Kokkolaan. Sillä välin mieheni oli ostoksensa ehtinyt suorittaa. Ripeästi jatkoimme matkaa lentokentälle ja tilanne oli pelastettu. Siinä tilanteessa mietin, että vain minun rakas ystäväni suostuu heräämään vapaapäivänään ystävänsä miehen passin takia! Hän on todellinen aarre! Annikka61\nAito ystävä ei valehtele! ritu\nTukee, kuuntelee ja auttaa ystävää. Todelliseen ystävään voi aina luottaa.\nHyviä ystäviä tarvitaan\nHän ottaa osaa niin iloon kuin suruun täydestä sydämestä.\nYstävä osaa lukea ajatukseni - vaikka kirjoitan ne epäselvällä käsialalla.\n-kysyy miten sinä ystävä jaksat? miltä elämä tuntuu? -toimii, jos tuntee ystävän hyvin, yllättävillä, mukavilla toimilla esim. jos sairas, ilahduttaa, auttaa käytännön asioissa -on luotettava -kehuu, kannustaa -on ystävän puolella -on suora ettei ystävä kasva kieroon...\nOlen kasvanut köyhässä perheessä. Aina ei ollut ruokaakaan pöytää, saatikka paljon mitään ylimääräistä. Lapsuus ja nuoruus on jäänyt mieleen aika ankeana. Lukioajan kahlasin kuin tervassa, kaikkia koulukirjoja ei ollut varaa hankkia. Eikä kyllä ollut kovin suurta motivaatiotakaan, syystä tai toisesta. Jotenkin kuitenkin onnistuin pääsemään ylioppilaaksi asti, jopa ihan kohtuullisilla papereilla. Tämä oli tietenkin iloinen asia, mutta kotoa tuli viestiä että ylioppilasjuhlia ei sitten ole varaa järjestää. Muistan sen tunteen kuinka niiden juhlien väliin jättäminen kirpaisi. Lakituspäivänä kävin hakemassa lakin ja lähes juoksin koulun takaovesta ulos kun en kestänyt katsoa luokkakavereiden perheitä kukkakimppujensa kanssa - minua kun ei ollut odottamassa kukaan. Pettymyksen kyyneleet olivat herkässä. Olin jo aiemmin pyytänyt parasta ystävääni hakemaan minut pois koululta tuosta ahdistavasta tilanteesta, ja ystävä odottikin minua autoineen valmiina lähtöön. Ajattelin kai, että voisimme jakaa tuon pettymyspäivän, tuo samalla luokalla ollut ystäväni kun ei ollut päässyt ylioppilaaksi asti vaikka hyvän päästötodistuksen lukiosta olikin saanut. Ei varmasti ollut helppo päivä hänellekään. Autoon päästyäni ystäväni tarttui rattiin ja sanoi, että mennään hänen kotinsa kautta, jotakin hän oli kuulemma kotiinsa unohtanut. Siinä vaiheessa oli ihan sama mihin mennään, kunhan päästiin pois koululta. Kun pääsimme ystäväni vanhempien kotiin, oli ihmetys suuri. Ulko-ovessa luki Onnea ja minun nimeni perässä. Menin sisälle ja meinasin pyörtyä yllätyksestä. Keittiön pöydällä oli kaikki juhlien tykötarpeet, iso täytekakku ja muita herkkuja sekä kuohuviiniä! Mitä ihmettä! Pian ovikello soi, ja sisään tuli kaikki ystäväni. Ystävieni joukossa oli myös luokkatovereitani, jotka olivat siis lähteneet omista lakkiaisistaan tullakseen näihin minun juhliini! Minulle oli järjestetty yllätysylioppilasjuhlat! Ja ne järjesti paras ystäväni! Tänään olemme kolmikymppisiä, minä ja tuo ystäväni. Pidän edelleen häntä parhaana ystävänäni, ja hän on ollut rinnallani kaikki nämä vuodet, hyvinä ja huonoina hetkinä. Paljon on tapahtunut vuosien varrella, mutta edelleen tuon yllätysylioppilasjuhlien muisteleminen liikuttaa kovasti. En usko että enää kohdalleni sattuu yhtä epäitsekästä ja ihanaa tekoa, mitä tuo ystäväni tuona päivänä teki. Eikä varmasti monelle satu koko eliniän aikana. Voin vain olla kiitollinen siitä, että minulle on suotu sellainen Todellinen Ystävä.\nYstävyys on tosi ihana asia - todellinen, aito ystävä on sellainen, jonka puoleen voi kääntyä ilon ja surun hetkinä, ja tavallisessa arjessa hän elää mukana kaikessa, missä olemme. Häneen voi ehdottomasti luottaa ns. \"salaisimmissa\" asioissa, joita ei mistään hinnasta kertoisi kenelle tahansa. Olen onnellinen että minulla on sellainen ystävä - kiitän häntä ystävyydestään ja toivon olevani hänelle yhtä tärkeä ja samanarvoinen kaikessa.\nYstävä on se joka tuntee heikkoutesi ja puutteesi, mutta on aina käytettävissäsi hädän hetkellä, jaksaa kuunnella, tukea ja kannustaa. Olen itse kokenut vahvaa ystävyyttä huolimatta pitkästä välimatkasta tai vuosien tauosta yhteydenpidossa. Ystävä ei tuomitse mutta neuvoo ja kannustaa rehellisesti.\nEn ikinä olisi uskonut että se sama ihminen, jonka 9-vuotiaana opin tuntemaan olisi vierelläni vielä 16 vuotta myöhemmin tukemassa, nauramassa, kuuntelemassa. Ihmetyttää miten joku voi ymmärtää aina reagoida oikein, joskus mukanani kiukuten, joskus rauhoittaen. Aina kun on huono päivä, tiedän kuka saa minutkin iloiseksi omalla positiivisuudellaan ja ilollaan. Miten edes kukaan voi olla niin iloinen kaiken sen työn keskellä? oma firma ja opiskelut sen päälle. Kaiken lisäksi auttaa vielä minua hääjärjestelyissä. Ei ole sanoja kuvailemaan, mitä tuo ihminen minulle merkitsee. Tämäkin kuulostaa plaisulta, mutta on ainoa asia mitä osaan sanoa: Kiitos Sari, olet todella rakas ja tärkeä!\nEllu Tapahtui vuonna 2007. Lemmikkieläimeni meni huonoon kuntoon nopeasti (muutamassa tunnissa), ystäväni soitti eläinlääkärille (itse en itkultani saanut puhutuksi) ja lähti viemään autolla mua ja pientä hentoa valkoista undulaattia eläinlääkärille. Valitettavasti kävi niin, että pieni hentoinen ei jaksanutkaan, vaan nukahti ikuiseen uneen syliini eläinlääkärin pihassa. Palattuamme kotiin ystäväni auttoi mua etsimään sopivan arkun undulle (teerasia) ja sitten hän otti tehtäväkseen pestä undulaatin häkki, sairaus oli vakava suolistosairaus ja toiseen undulaattini olisi voinut saada tartunnan (häkin peseminen oli siis välttämätöntä). Sain vain koristella arkkua ja katsella elävää unduani. Ei tarvinnut siivota, ystäväni hoiti kaiken. Seuraavana päivänä ystäväni tuli mukaan hautaamaan unduni, kaivoi kuopan ja peitteli sen, itse sain vain laskea arkun. Illalla hän hemmotteli mua pannukakulla ja leffalla. Ettei vaan ihan surulliseksi menisi, kerrottakoon tarinan loputkin: pari päivää myöhemmin ystäväni väkisin rehasi mut eläinkauppaan katselemaan undulaatteja (yksin jäänyt undini oli silloin vasta 4-kuukautinen) ja pienellä ystävän \"painostuksella\" kotiini pyrähtikin kuolleen undulaattini sisko. Eikä ystäväni työt siihenkään loppuneet, pari kuukautta myöhemmin, itse asiassa tasan viikko ennen joulua, ystäväni haki mut töistä ja kun istuin hänen autoonsa, hän laski syliini laatikon, en kerinnyt sanoa tai edes ajatella mitään, kun ystäväni jo ilmoitti: \"Siinä on kaunis valkoinen undulaatti, jolla on kaunis ääni\" - se oli elämäni parhaista joululahjoista. Kuollut unduni oli myös ollut valkoinen, joskaan ei ihan täysin albiino, kuten tämä uutukainen. Nyt tänä päivänä mulla on neljä undulaattia, tämä joka jäi \"leskeksi\", kuolleen undulaatin sisko, tämä joululahjani ja vielä toinen albiino...niin, eikä sekään olisi tullut luokseni ilman ystäväni apua, kukas se muukaan auttoi mua päättämään siitä, että vielä neljäs undu mahtuu parveeni ja kuljetti meidät kotia autollansa. Lisäksi tämä samainen ystävä on auttanut mua niin monessa muussakin surussa ja ollut mukanani iloissa. Olen ylpeä ja samalla nöyrä sanoessani, että hän on mun paras ystäväni.\nOlin muutama vuosi sitten tosi vakavasti sairaana ja jouduin useaan leikkaukseen. Eräs silloinen työtoverini, jonka veriryhmä on kaikille kelpaava O, oli mennyt ylimääräiseen verenluovutukseen. Hän oli kertonut muille työtovereilleni, että Tellu tarvitsee nyt paljon verta. Asiaa ajatellessani minulla nousevat vieläkin kyyneleet silmiin.\nKiitos Aini!\nLämpimässä lähimmäisyhteydessä hyväksymällä toisen sellaisena kuin toinen on, hänen omana itsenään, asettamatta vaatimuksia tietäessään toisen mahdollisuudet kuten myös sen, ettei oikea ystävyys perustu alistussuhteeseen vaan osapuolten väliseen mahdollisuuksien mukaiseen vuorovaikutukseen, etsien onko todellista ystävyyttä todellakin olemassa; luottamusta, joka antaa aihetta pohtia että olenkohan nyt todellakin sen arvoinen. Ystävyydestä, lämpimästä lähimmäisyhteydestä ja tämän kaiken merkityksen pohtimisesta on syntynyt oheinen murreruno. RUNORUUSUSENKUKKANE Niin kirkkatten kastehelmette aamunkajonen kaunis säihky sun runos niin paljo ja usse mun miältän ova lämmittäny. Niin kotosest vaa omal kiälel ain nii hianost sää kirjottele, ett sun kirjas nii hyväl miälel kerran taas kaikk mää lueskele. Aamukastehelmetten taval, ko nousust aurinkon kimmeltävä, sun kirjas kui ehtone rusko miält nii runosest lämmittävä. Meil lähimäisyhteys hiano kui syksyne aurinkoaamu, nii merkitte oikke vaa paljo runo kahleton kirjotettu. Sä runoruusunsenkukkanen ain vaa olet nii aurinkoine ja sun naurus nii ihanainen ko kesälämpönen tuulone. Jukka Varjonen\nTodellinen ystävä on ystävä myös silloin, kun kaikki ei mene putkeen. Tukee, lohduttaa, ymmärtää. Ja luo uskoa parempaan huomiseen. Antaa omaa aikaansa, kuuntelee. Jaksaa pitää yhteyttä ystävään silloinkin kun on itse väsähtänyt. Tosi ystävyys kestää tuulet ja myrskyt.\nTodellinen ystävä jaksaa kuunnella murheet ja huolet kuten ilon aiheetkin eikä koskaan kerro salaisuuksia eteenpäin.\nMinulla on paljon ystäviä,, mutta vain yksi tosiystävä. Ystäväni on ihminen jonka kanssa vaihdamme mielipiteitä ja tuemme toisiamme vuorotellen elämän kiemuraisella tiellä. Emme ole aina samaa mieltä asioista ja se kruunaa ystävyyden kun voi olla asioista aivan omaa mieltä. Toisen mielipide asioista on tärkeää ja luo luottamuksellisen ystävyys suhteen, joka ei ole tullut hetkessä, vaan vuosien myötä. Vaikka välimatka ystävän luokse on pitkä, ystävään voi pitää yhteyttä nykyisin monin eritavoin. Ystäväni on yksi tukipilarini elämän verkostossa, ilman ystävää olisi moni asia jäänyt ehkä ratkaisematta. Arvostan ystävyyttämme hyvin paljon ja kerron sen myös usein ystävälleni.\nSuklaata ja saaunavasta...\nystävyys on vastavuoroista ystävyys ei pöyhkeile eikä kerskaile ystävyys hyväksyy ystävyys ei tuputa ajatuksia ja yritä vain tuputtaa omiaan ystävä rakastaa sinua sellaisena kuin olet ystävän kanssa vois katsella aamuaurinkoa avannon reunalla ystävän kansa voi olla aivan hiljaa ja sekin toimii ystävä on aina sydämessäsi mukana unelma\nYstävä on ymmärtäjä, kuuntelija ja vierellä kulkija elämän eri tilanteissa. Ystävyys säilyy välimatkasta, erosta tai uudelleenrakastumisesta huolimatta samana. Ystävä ei käännä selkää.\nLastentarhanopettajana ääneni joutui lujille. Kerranpa menetin flunssaisen ääneni pelkäksi röhinäksi. Illalla voivottelin kaverilleni kuinka selvitä edessääolevasta päivästä. Seuraavana päivänä päiväkodin portin eteen pysähtyi taksi, josta kuski paketin kanssa eteeni. Paketissa oli yskänpastilleja, yskänlääkepullo ja kimppu ruusuja! Tämän muistan ikäni...\nMinusta todellinen ystävä on henkilö, joka vaistoaa milloin häntä todella tarvitaan. Hän ei utele tai kysele turhia, vaan antaa sinun purkaa tunteitasi ilman että lisäisi omia mielipiteitään. Tosi ystävä pitää yhteyttä ja hakee seuraasi. Yhdessä jaetaan ilot ja surut, eikä niistä toisille juoruta. Ystävä kannustaa, ja on mukana elämässä eikä vain sivusta katsojana. Ystävällä on aikaa toiselle muulloinkin kun elämä tuntuu yksinäiseltä. Ystävyys suhde on sama kuin avioliitto - ei se yksistään kasva, siinä tarvitaan kahta ihmistä jakamaan elämän onnet ja surut.\nTodellinen ystävä vain on läsnä, ei hänen tarvitse mitään erityistä tehdä. Ja läsnä oleminen ei tarkoita vieressä. Minunkin paras ystäväni on yli 700 km päässä, mutta hän on silti läsnä elämässäni niin hyvinä kuin huonoina päivinä. Ulla\nTodellinen Ystävä on aina läsnä, vaikka et näe häntä. Todellinen Ystävä auttaa aina. Todellinen Ystävä kuulee ja lukee kaiken, myös rivien välistä. Todellinen Ystävä ei koskaan jätä sinua pulaan. Todellinen Ystävä vie sinua elämässä aina vain eteenpäin. Todellinen Ystävä on korvaamaton!! Voke\nYstävä on sellainen, mi soittaa työstä lähtiessään murtuneelle, kysyen; Itketäänkö, nauretaanko, syödäänkö vai kirotaanko tänään? Tulen joka tapauksessa luoksesi. Useimmiten itkettiin, harvemmin syötiin. Kuitenkin auttoi ollen vierellä. Tuhkasta noussut", "timestamp": "2017-03-28T15:48:01Z", "url": "http://positiivarit.fi/nain_toimii_hyva_ystava"}