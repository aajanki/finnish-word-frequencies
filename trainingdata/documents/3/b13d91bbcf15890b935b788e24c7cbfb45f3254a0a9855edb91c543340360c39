{"text": "Ladattavana loistotavaraa - PlayStation Network – viralliset PSN-uutiset\nLadattavana loistotavaraa\nKäy PlayStation Store (PS3) -kaupassa hakemassa PlayStation 3:si kiintolevylle tuoreimmat ladattavat.\nVuonna 2008 tullaan näkemään massiivinen määrä jännittäviä PlayStation 3 -pelejä, ja niistä saa esimakua lataamalla PlayStation Store (PS3) -kaupasta demoja, trailereita ja monia muita multimediaherkkuja. Tässä muutama esimerkki mahtavista uutuuksista. Devil May Cry 4 - lopullinen traileriCapcomin innolla odotettu tyylikäs ammuskelu on nyt askelen lähempänä: uusi traileri loistaa Devil May Cry -sarjan näyttävällä nimikkotyylillä. Devil May Cry 4:ssä on uusi pelihahmo nimeltä Nero, ja pelissä käydään jälleen eeppistä taistelua yliluonnollisia vihollisia vastaan miekoin ja tuliasein. Nerolla on aseena uskollinen Blue Rose -revolverinsa, Red Queen -miekkansa ja voimakas Devil Bringer -käsivartensa. Seikkailun varrella kohdataan lentäviä käärmepetoja, aavemaisia hirvityksiä ja itse legendaarinen Dante, Devil May Cryn alkuperäinen päähahmo. Demonijahti näyttää upeammalta kuin koskaan - katso itse lataamalla traileri PlayStation Store (PS3) -kaupasta.MotorStorm-peliekstratMaastoajo saa vauhdikkaan startin vuonna 2008, sillä MotorStorm-pelaajat voivat ladata kaksi uutta rataa. Kahden radan pakettiin kuuluu korkeuksiin sijoittuva Eagle's Nest -rata, jolta huolimattomat kuskit putoavat helposti tuhoonsa, sekä Diamondback Speedway, joka tarjoaa veret seisauttavaa kyytiä kilparadalla... MotorStormin tyyliin. Kumpikin rata tukee kaikkia ajoneuvoja kaikissa verkkopelitiloissa, mukaan lukien Time Attack ja Eliminator. Tietoja artikkeleista\nWebsite ©Fri Feb 24 19:58:14 GMT 2017 Sony Computer Entertainment Europe. Kaikki nettisivujen sisältämä materiaali, pelien nimet, tuotenimet ja/tai –hahmot, tavaramerkit, kuvamateriaali sekä liitännäinen kuvakieli ovat omistajiensa tavaramerkkejä ja/tai tekijänoikeusmateriaalia. Kaikki oikeudet pidätetään. Lisätietoa", "timestamp": "2017-02-24T19:58:14Z", "url": "http://fi.playstation.com/psn/news/articles/detail/item91705/Ladattavana-loistotavaraa/"}