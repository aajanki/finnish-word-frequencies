{"text": "Lipstick Love: Uutta kosmetiikkaa Lushilta\nMoikka :) Mä tein jokin aika sitten pitkästä aikaa taas tilauksen Lushille ja tilaukseen lähti pieni kasa mulle entuudestaan tuntemattomia tuotteita. Lushilta löytyy toinen toistaan ihanampia kosmetiikkatuotteita ja odotankin sitä hetkeä, kun pääsen taas Lushin myymälään ihan paikan päälle ihastelemaan niitä! Tällä kertaa jouduin tyytymään vain nettikauppan, josta olisin tosin voinut klikkailla ostoskoriin kymmeniä ihania tuotteita, mutta lopulta maltoin mieleni ja pidin tilauksen kohtuullisissa rajoissa :) Mitäs kaikkea mä sitten tilasin?\nAloitetaan esittely tällä Ultrabland Facial Cleanserilla. En ole aiemmin käyttänyt Lushin kasvojenpuhdistusaineita, joten tilasin tämän ihan puhtaasta mielenkiinnosta ja ehkä myös siitä syystä, että tämän luvattiin poistavan kaikkein pysyvimmänkin meikin. Putsari sisältää ruusua, manteliöljyä sekä hunajaa, jotka yhdessä auttavat puhdistamaan kasvojen ihon. Ihon pitäisi jäädä tämän käytön jälkeen sileäksi ja pehmeäksi. Puhdistusainetta on tarkoitus levittää kostutetulle iholle ja pyyhkiä sen jälkeen vanulapun kanssa pois. Tuotteen koostumus on todella paksua ja voidemaista ja sitä oli miellyttävä levittää kasvoille. Päätin ensimmäisellä käyttökerralla mennä hieman eri reittiä kuin mitä ohjeistus neuvoi ja yritin putsata kasvot ja puhdistusaineen pois veden kanssa. Ongelma tulikin sitten siinä, ettei tämä tuntunut liikuttavan mun meikkejäni suuntaan tai toiseen, kun koitin niitä veden kanssa putsata pois. Putsari itsessäänkään ei liikkunut lopulta mihinkään sen veden kanssa ja lopulta nappasin puhdistusliinan, jonka kanssa putsasin kasvot.\nToimin ensimmäisellä käyttökerralla siis täysin vastoin tuotteen ohjeita ja koska totesin, ettei oma tapani toiminut millään tavalla, päädyin seuraavalla käyttökerralla testaamaan niitä vanulappuja, vaikkä inhoan puhdistaa kasvoistani meikkejä niiden kanssa. Ja kappas vaan, sehän toimi ja vieläpä erittäin hyvin! Putsari jäi tälläkin kertaa kasvoille pyörimään, mutta vanulapun kanssa sekä meikki että putsari lähtivät kumpikin pois ja alta paljastui täysin puhdistunut ja meikitön iho. Kannattaa siis ehkä tosiaan totella niitä ohjeita eikä mennä aina oman pään mukaan. Harva puhdistusaine on saanut ihoani näinkin puhtaaksi ja kaiken lisäksi kasvot jäivät todella pehmeän tuntuisiksi tämän käytön jälkeen. Koen silti niiden vanulappujen käytön hieman vaivalloiseksi, joten tuskin tulen tätä putsaria enää uudestaan ostamaan, mutta tämän purkin käytän toki loppuun. 45 g purnukka maksoi 11,95€.\nLushin uusista Jellykasvonaamioista on saanut lukea jo monesta blogista ja pakkohan sellainen oli itsekin saada testattavaksi! Tilasin itselleni Bunny Moon Jelly Face Maskin, joka on antibakteerinen ja kosteutta sitova kasvonaamio. Naamio sisältää mm. kamomillaa, vaniljaa, hunajaa sekä ruusua, jotka lupaavat yhdessä hemmotella ja rentouttaa sekä ihon että mielen. Multa löytyy kasvonaamioita ihan riittävästi enkä olisi uutta tarvinnut, mutta mua houkuttelikin tässä nimenomaan se hyytelömuoto, sillä en ole sen tyylistä kasvonaamiota päässyt koskaan aiemmin testaamaan. Naamio tosiaan oli purkissa täysin hyytelöä, ja sitä tuleekin aluksi työstää rauhassa käsissä ennen kasvoille levitystä. Koin sen ehkä hieman ylimääräiseksi välivaiheeksi, mutta toisaalta tällainen pieni \"näpertäminen\" on ihan hauskaa. Lopulta noin 20 minuutin vaikutusajan jälkeen kasvot tuntuivat todella sileiltä ja pehmeiltä, joten naamion käyttötapa palkittiin kyllä lopussa. Olisi hauska testata myös jotain toista Lushin jellynaamiota, sillä tämä ainakin tuntui toimivan. 65 g purkki maksoi 13,50 €.\nOlen monet kerrat katsellut Lushin hierontapaloja, mutta kertaakaan en ole sellaista aiemmin päätynyt ostamaan. Nyt tilanne tuli kuitenkin korjattua ja tilaukseen lähti tämä Hottie hierontapala. Hottie sisältää mustapippuri- ja inkivääriöljyjä, joilla on lihaksia lämmittävä vaikutus. Tällä hierontapalalla onkin kieltämättä melko mausteinen tuoksu, joka myös jää iholle suhteellisen pitkäksi aikaa. Hierontapala sopii niin liikunnasta kipeytyneille lihaksille kuin ihan jumissa oleville lihaksillekin. Olen tätä koittanut vain omalle käden iholle eli varsinaiseen käyttötarkoitukseensa tätä en ole vielä päässyt testaamaan, mutta sekin olisi tarkoitus piakkoin tehdä. Oletteko te testanneet näitä Lushin hierontapaloja? Mikä on suosikkinne? Hottie maksoi 12,50 €.\nMuistan katselleeni tätä Lushin Pumice Power -jalkasaippuaa jo joskus aiemminkin ja nyt sitten vihdoin tilasin tämän itselleni. Tämä on hohkakiveä sisältävä kiinteä ja kova saippuapala, jota on tarkoitus hieroa suihkussa jalkoihin ja erityisesti kovettuma-alueille. Hohkakiven on tarkoitus auttaa kovettumien poistossa, ja saippuan sisältämä appelsiiniöljy virkistää ja raikastaa jalkoja. Mulle tulee vähän liiankin herkästi kovettumia jalkoihin, erityisesti kantapäihin, vaikka kuinka rasvaisin jalkojani. Jalkoja tulee kuorittua aina silloin tällöin ihan siihen tarkoitetulla aineella, mutta liian usein en halua sitäkään harrastaa, sillä olen jostain lukenut liiallisen mekaanisen käsittelyn vain pahentavan sitä kovettumaongelmaa. Tämä saippua on hyvin hellävarainen, mutta kuitenkin tehokas tuote. Jalat tuntuvat selkeästi pehmeämmiltä tämän käytön jälkeen, vaikka tämä ei tujumpien kuorinta-aineiden tasolle ylläkään. Tykästyin tähän heti ensimmäisellä käyttökerralla ja nyt tekisikin mieli olla käyttämässä tätä ihan koko ajan, ja tulen taatusti ostamaan tätä vielä uudemmankin kerran! Maksoin tästä 6,95 €.\nJalkojenhoidolla jatketaan, sillä tilaukseen lähti myös tämä Lemon Flutter Cuticle Butter. Tämähän on siis nimensä mukaisesti tarkoitettu ensisijaisesti kynsinauhoille, mutta itse ostin tämän pääasiassa jalkavoiteeksi. Tuotekuvauksen mukaan tämä soveltuu niin kynsinauhoille ja käsille kuin kuiville kantapäillekin, sillä voiteen on tarkoitus auttaa pehmentämään kovettunutta ihoa. Voide sisältää runsaasti erilaisia öljyjä ja mm. sheavoita, ja sen pirteä sitruksinen tuoksu on omiaan mun mielestäni juurikin jalkavoiteille. Sitruunan tuoksu virkistää ja piristää ja vaikka mä en ole mikään sitruunan tuoksun (tai maun) suurin fani, tykkään siitä millaisen freshin tunteen se jättää jalkoihin. Tästä voiteesta tuli heittämällä mun uusi suosikkini. Koostumus on todella paksua ja tönkköä, mutta iholle levitettäessä voide sulaa ja muuttuu nopeasti todella pehmeäksi ja helposti työstettäväksi. Tämä on todellinen kosteuspommi, juuri sitä mitä mun jalkani tarvitsevat! Ja saahan tässä ne kädet ja kynsinauhatkin aina osansa, sillä jalkavoiteen levityksen jälkeen käsiin jää aina voidetta, joka tulee hierottua käsien ihoon. Imeytyminen ei todellakaan tapahtu tämän kohdalla nopeasti, mutta se ei mua haittaa. Tässä voiteessa on ihan kaikki kohdillaan. 50 g purnukka maksaa 13,95 €.\nSain tilaukseeni kaupan päälle tämän pienen palan Bohemian saippuaa. Bohemian on raikkaan sitruksinen saippua, joka sisältää glyserolia ja sitruunaöljyä. Saippua lupaa auttaa vastustamaan näppylöitä, mutta mulle itselleni se ei ole tärkeä ominaisuus ihonpuhdistustuotteissa. Tykkään tämän pirteän sitruksisesta tuoksusta, mutta pientä miinusta saippua saa sen vaahtoamattomuudesta. Ehkä mun pitää vaan oppia siihen, että kyllä se saippua puhdistaa ja tehoaa, vaikkei sitä vaahtoa tulisikaan, mutta jotenkin jään aina kaipaamaan sitä. Tämä on tällä hetkellä mulla käytössä yhdessä TBS:n mangosaippuan kanssa, joten ihan mieluinen kaupanpäällinen tuli tälläkin kertaa :) Kokonainen 100 g pala Bohemian palasaippuaa maksaa 6,95 €.\nOvatko Lushin uudet jellynaamiot jo tuttuja? Entä löytyykö tilauksestani jotain muuta, mitä olette ehkä testanneet? :)\nLähettänyt Linda klo 19.06\nTunnisteet: ihonpuhdistus, jalkavoide, kasvonaamio, Lush, puhdistusaine\nNoora / KIDULT 23. syyskuuta 2017 klo 19.37\nNoi jellynaamiot on sellasia, joita on ehdottomasti pakko testata, tosi mielenkiintoinen idea! Lushilta löytyy muutenkin kaikkea tosi kiinnostavaa :-)\nhttps://tthekidult.blogspot.fi/\nLinda 24. syyskuuta 2017 klo 12.00\nMäkin tilasin ton ihan puhtaasta mielenkiinnosta, kiva kun tehdään tällaisia hauskoja uutuuksia :) Jep niin löytyy ja mua harmittaa, ettei Turusta löydy Lushin liikettä, sillä olisi niin kiva päästä hypistelemään noita ihan paikan päällekin useammin :D\nIda / Divine 24. syyskuuta 2017 klo 9.30\nMunkin on ehkä pakko ostaa yksi tuollainen jelly-naamio testiin, sillä kaikki uusi ja erilainen kiinnostaa :D Oon kerran saanut lahjaksi tuollaisen hierontapalan, taisi olla joku mansikkainen. Se oli tosi kiva ja toi iholle hyvän tuoksun :)\nOsta ihmeessä, ja toivottavasti saadaan lukea siitä sitten sun bloginkin puolelta, jos tällaisen aiot hankkia! Oi vitsit mansikkainen hierontapala kuulostaa ihanalta<3\nJonnaH. 24. syyskuuta 2017 klo 9.43\nJellynaamiot kiinnostaa muakin, se idea niissä vaan on niin jännä. :D\nLinda 24. syyskuuta 2017 klo 12.01\nNo sepä se, ja ihmisiä tuntuu kyllä luonnostaankin kiinnostavan kaikki tällanen vähän erilainen ja erikoinen! :D\nNella 24. syyskuuta 2017 klo 13.26\nUltrabland on ollut mun ostoslistalla iät ja ajat, mutta ehkä sen voisin piakoin käydäkin ostamassa. Alkavat olla ykkösvaiheen putsarit mulla lopussa. Mä luulen, et mua ei haittais tuo vaikea puhdistettavuus, kun muutenkin irrottelen meikin kasvoilta jollain öljymäisellä tuotteella ja sen jälkeen pesen ihon vielä jollain pesevämmällä. Ja suihkussa tuo kaikki hoituu ihan näppärästi :) Kiva lukea sun kokemus tästä tuotteesta! Tuon jalkasaippuan pistän myös muistiin, kuulostaa tosi hyvältä. Hierontapaloista suosittelen seuraavaksi hankinnaksi ehdottomasti Tender is the nightia, joka on ihan sairaan ihanan tuoksuinen, sellainen vaniljainen ja kukkainen<3\nLinda 25. syyskuuta 2017 klo 15.39\nUskon että tossa tapauksessa tykkäisit tosta Ultrablandista :) Se oli tosiaan ihan supertehokas, mutta oon itse tottunut pääsemään ehkä hieman helpommalla ja vanulappujen kanssa säätäminen kyllästyttää :D Sitä joudun kuitenkin tekemään silmämeikit poistaessani ja vielä miselliveden kanssa niin olisi kiva, jos edes yksi vaihe ihonpuhdistuksessa ei vaatisi niitä lappuja :D Oii kiitos vinkistä! Mulle kelpaa yleensä paremmin kuin hyvin kaikki missä on vaniljaa<3 :D\nMaija / Kivipuuteri-kosmetiikkablogi 24. syyskuuta 2017 klo 19.37\nMusta tuntuu, että jellynaamiot vaati alussa hiukan enemmän työstämistä, mutta tänään kun käytin niin jelly muuttui tosi helposti voidemaisemmaksi. En tiedä onko kylppärin lämpö vaikuttanut siihen :)\nLinda 25. syyskuuta 2017 klo 15.40\nHei huomasin itse ihan saman! Ekaa kertaa käyttäessä se oli paljon työläämpää kuin nyt toisella kertaa :) Kai se kylppärin lämpö on vaikuttanut sitten tohon jollain tavalla :)\nSalka 24. syyskuuta 2017 klo 20.07\nJellynaamio täytyy jossain vaiheessa hankkia, musta on hauska katsoa niiden \"hyllymistä\" :D :D Muakin on kiinnosatnut tuo kasvojen puhdistustuote, mutta harmi vaan oma ihoni ei oikein tykkää puhdistusliinoilla/vanulapuilla meikin poistamisesta :P\nLinda 25. syyskuuta 2017 klo 15.41\nJoo toi on kyllä tosi hauska tuote kieltämättä :D Mä sitten taas en tiedä onko mun ihollani niinkään mitään noita vanulappuja vastaan, mutta en vaan itse jaksaisi joka välissä niiden kanssa säätää. Toisaalta toi putsari jättää kyllä ihon niin puhtaaksi ja pehmeäksi, että sen puoleen tota käyttää ihan mielellään :)\nKata 25. syyskuuta 2017 klo 8.56\nUltrabland Facial Cleanser alkoi heti kiinnostamaan mua, itse tykkään puhdistaa vanulapuilla ihon nyt ihan putsarilla kuin putsarilla, sillä en halua volyymiripsiin mitään muuta pesuaineitta kun niille sitä tarkoitettua. Myös tuo kynsinauhoille tarkoitettu tuote alkoi kiinnostamaan, kuten myös tuo jellynaamio:D Mä en vieläkään ole päässyt kokeilemaan lushin tuotteita, vaikka olen halunnut jo pitkään. Ehkä jos joulun alla eksyy vihdoin sinne Helsinkiin niin pääsen liikkeessä käymään:D\nLinda 25. syyskuuta 2017 klo 15.42\nNoniin hei siinä tapauksessa toi vois olla sulle ihan täydellinen tuote! Ei ainakaan joudu vahingossakaan ripsiin putsari ;) Oi joo ehdottomasti suuntaat liikkeeseen, kun seuraavan kerran oot Helsingissä :) Sieltä löytyy niin paljon kaikkea ihanaa, ettei oo tosikaan<3 :D\nhomonukke 26. syyskuuta 2017 klo 19.39\nNoi jellynaamiot houkuttelisi muakin, kuulostaa mielenkiintosilta :) Rakastan Lushin tuotteita, ne tuoksuu niin hyvältä ja toimii tosi hyvin ♥ Kahvikuorinta on mun ehdoton lemppari, ai että<3\nLinda 27. syyskuuta 2017 klo 14.46\nJep, Lushilla on toinen toistaan ihanampia tuotteita<3 Oon niin iloinen, että pääsen reilun viikon päästä heidän liikkeeseen taas pitkästä aikaa! Kahvikuorinta kuulostaa kieltämättä superhyvältä :D\nMia / Beauty Highlights 29. syyskuuta 2017 klo 18.02\nOi, tuo Bunny Moon kasvonaamio vaikuttaa just sellaiselta, mitä mäkin haluan kokeilla! :D\nLinda 3. lokakuuta 2017 klo 14.40\nSe on aivan ihana<3 Se koostumus on jotenkin niin jännä ja tolla saa kasvoista niin ihanan pehmeät :D\nNiina 3. lokakuuta 2017 klo 11.38\nKivoja ostoksia oot tehnyt Lushilta! :) Tuota Jellynaamiota olisi joskus kiva testata :D Mä itse tykkään tuosta hierontapalasta, on ihana kun poikaystävä hieroo sillä <3 Tykkään myös Lushin rasvoista ja suikugeeleistä :)\nLinda 3. lokakuuta 2017 klo 14.41\nSuosittelen ehdottomasti nappaamaan jonkun jellynaamion mukaan, jos Lushin liikkeeseen eksyt! Mä vielä odottelen, että toi toinen osapuoli hieroisi mua tolla :D Oon itse häntä kyllä hieronut jo :) Lushilta löytyy niin ihania tuotteita, tekisi mieli testata tyyliin kaikkia niitä!", "timestamp": "2020-07-04T12:54:31Z", "url": "https://www.lipsticklove.fi/2017/09/uutta-kosmetiikkaa-lushilta.html?showComment=1506697357235"}