{"text": "Suvi Lindénille maksetaan jatkossakin vuosipalkkiota\nMaanantai 26.9.2011 klo 14.19 (päivitetty klo 14.42)\nEduskunnasta pudonneen Suvi Lindénin (kok.) kohua herättänyt palkkioasia sai sinetin maanantaina.\nOulun seudun koulutuskuntayhtymän yhtymähallitus päätti, että sen puheenjohtajana toimivalle Lindénille maksetaan jatkossakin normaalia vuosipalkkiota.Vuosipalkkio on 4250 euroa vuodessa.Lindén olisi halunnut muuttaa vuosipalkkionsa kokouspalkkioiksi. Lisäksi Lindén esitti, että hänelle maksettaisiin laskuja vastaan toimenpidepalkkioita osallistumisesta muun muassa kuntayhtymän ja yhteistyökumppaneiden tilaisuuksiin.Kuntayhtymän johtaja Kari Juntunen esitti, että Lindénin pyyntö hyväksytään. Yhtymähallitus kaatoi esityksen yksimielisesti.Palkkiokikkailun taustalla oli se, että vuosipalkkio vähentää Lindénin eduskunnalta saamaa noin 5 000 euron sopeutumiseläkettä. Kokous- ja toimenpidepalkkiot eivät olisi vaikuttaneet eläkkeeseen. STT - IL", "timestamp": "2016-12-10T23:10:57Z", "url": "http://www.iltalehti.fi/uutiset/2011092614459601_uu.shtml"}