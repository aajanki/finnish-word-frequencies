{"text": "Kinnerin rakentaminen - Sivu 7 - nojapyöräfoorumi.fi\nViestiKirjoittaja visiopetteri » 23 Tammi 2008, 20:20\ntavasti kirjoitti: No, vääntötyökaluthan tuli jo käsiteltyä, mutta putkien liittäminen onkin sitten toinen tarina.\nYks helppo tuli heti mieleen, eli sama systeemi kun noitten telttakaarien kanssa. Ottaa pykälää isompaa putkea, joka sopii liitettävien putkien päälle. Sitä isompaa putkea jotkin 10 cm pätkät, niin ei ole niin tarkkaa ja kestää. Jos noita tarvii kiinnittää toisiinsa, niin poraa pienet reiät putkien läpi, ja varmistaa putket joko rautalangalla tai ohuilla sokkatapeilla (tai paksumman rautalangan pätkillä...). Jos useampi putki pitää liittää toisiinsa, niin vaikka muovista tai puusta tekee palikan, mihin poraa reiät putkien päitä varten. Siihen palikkaanhan voi porata reiät eri suunnista, niin saa melkein millasia kehikoita vain. Sitten kun palikassa on reiät, niin muotoilee ylimääräiset materiaalit pois ja pyöristelee kulmat.\nViestiKirjoittaja tavasti » 23 Tammi 2008, 20:30\nvisiopetteri kirjoitti: Jos useampi putki pitää liittää toisiinsa, niin vaikka muovista tai puusta tekee palikan, mihin poraa reiät putkien päitä varten.\nTulee kulmiin ikävät möykyt, ei ihan optimaalinen.\nMites jos tekee teräksestä kulmapalat, eli häkkyrä jossa on tapit jotka menee alumiiniputkien sisälle. Liitokset kiinni liimalla, varmistus rautalangalla?\nTosin tuollaisen häkkyrän tekemissä on hommansa että kulmat menee oikein...\nIskeekö alumiini-teräs pariin korroosio?\nViestiKirjoittaja jori » 23 Tammi 2008, 20:42\nIskee se, jos on pitkään kosteana, mutta ei sen kummemmin, kuin alumiinirunkoiseen pyörään, jossa on mm. teräsruuvit.\nViestiKirjoittaja visiopetteri » 23 Tammi 2008, 21:47\nKun laittaa ruostumatontaterästä alumiinin kaveriksi, niin sopuisa yhteiselo on taattu. Tai sitten hommaa alumiinijöötin josta sahaa ja viilaa tarvittavat liitoskalikat hand made billet partseja -juu nou\nViestiKirjoittaja Pastori » 24 Tammi 2008, 11:28\nTänne ilmestyi aiheeseen liittyvää tarinaa:\nhttp://www.recumbentblog.com/2008/01/23 ... o-velocar/\nVehje on tämännäköinen.\nViestiKirjoittaja Jarcco » 24 Tammi 2008, 21:50\nhttp://www.velocar.net/\nNuo jutut tuulen vaikutuksesta asettivat oman delta konstruktion epäilyksenalaiseksi, miten se käyttäytyy voimakkaassa sivutuulenpuuskassa? Kevyt keula ei varmaankaan ole eduksi asiassa. Muistelen että takamoottorisia autoja (esim. kupla, Fiat 600) pidettiin aikanaan sivutuulelle herkkinä, vai onko ihan tuulesta temmattu juttu? Mullakin on huonoja kokemuksia LT-volkkarista joka taas oli erittäin kevytperäinen paku, paljon tuulipintaa ja huonot renkaat...\nTuolla Reynoldsin tavalla jousitus on tehtävissä joustohaarukan putkista. Rungon ei tarvitse olla kaunis kun jää piiloon ja toimii samalla katteen kiinnityskohtana. Erillisiä ruotoja tarvitaan vähän. Miellyttävän suoraviivainen konstailematon muotoilu.\nViestiKirjoittaja jviirret » 24 Tammi 2008, 22:03\nJarcco kirjoitti: Muistelen että takamoottorisia autoja (esim. kupla, Fiat 600) pidettiin aikanaan sivutuulelle herkkinä, vai onko ihan tuulesta temmattu juttu?\nKyllä kai aika sivutuuli herkkiä olivat, kun esim. vakio kuplan etuakseli paino 110km/h nopeudessa oli 13kg Nojapyörällä tuskin näin kovaa ajetaan, ainakaan jatkuvasti.\nViestiKirjoittaja tavasti » 25 Tammi 2008, 23:15\njori kirjoitti: Mangossa ja Wawissahan on virtuaalinivelöity MacPherson, jossa ohjausakseli on pyörän ulkopuolella ilmassa ja kääntyminen etäännyttää pyörää rungon kolosta.\nIhan noin teknisestä mielenkiinnosta, minkäslainen tämä systeemi onkaan?\nMieluusti esim linkki missä on kerrottu kuvien kera mistä on kyse.\nVirtuaalinivel ei hakusanana tuota hakukoneella muuta kuin Jorin vanhan kolmipyörän kuvia\nViestiKirjoittaja Jarcco » 26 Tammi 2008, 14:27\nTuossa Jorin juttua kevyn foorumilta:\nTyylikästä hienoa suunnittelua.\nYksinkertaisista osista laadittu pyöränripustus Ackermanneineen ja negatiivisine olkapoikkeamineen.\nHuomatkaa alemman ohjausnivelen jakaminen kahdeksi palloniveleksi, jotka yhdessä siirtävät virtuaalisen nivelpisteen kyseisten tankojen leikkauspisteeseen kuvassa etualalle ilmaan. Toisena nivelpisteenä toimii iskunvaimentimen yläpään kiinnityspiste. Etupyörän ulkopuolella oleva nivelpiste saa pyörän kääntyessään väistämään runkoa ulos päin, joten suoraan ajettaessa pyörät ovat kauniisti korin pyöräkoteloissa ja vasta käännöksessä siirtyvät vähän ulommas, jolloin runkoon ei tarvitse tehdä suurta kääntymistilaa pyörää varten. Kaunista.\nOlennaisia osia ei ole ylimitoitettu eikä käytetty kalliita rakenteita. Jos tuo pumppu olisi vielä kaasuhydraulinen sylinteri, eikä sisältäisi teräsjousta, tuon rakenteen voisi viedä taidenäyttelyn vitriiniin.\nKaasuhydraulisena tuollaisen joustinparin saisi kytkettyä yhteen nesteputkella ja venttiilillä, mikä mahdollistaisi kinnerin sivukallistuman muuttamisen ajon aikana vanhan hienon sitikan tapaan. Joskus maantie on ärsyttävän vino oikealle toisinaan taas ei.\nViestiKirjoittaja jori » 27 Tammi 2008, 14:01\ntavasti kirjoitti: Virtuaalinivel ei hakusanana tuota hakukoneella muuta kuin Jorin vanhan kolmipyörän kuvia\nYritin löytää linkkiä, huonoin tuloksin. Tämä on mekanismiopin alaa, joka ei ole nykyään muodissa. Meilläkin opetus loppui jo kymmenen vuotta sitten.\nTuo mekanismi on nivelnelikulmion (four bar linkage) erityismuoto (double rocker), jossa kahden pitkän heilurin päässä on poikittain lyhyt jäsen. Nivelpiste muodostuu pitkien jäsenten jatkeiden leikkauspisteeseen. Tämä piste, virtuaalinen nivelpiste, tietysti liikkuu hiukan, mutta kun kääntökulmat ovat pienehköjä ja pitkät varret lyhyeen verrattuna pitkiä, pysyy se riittävän paikoillaan esim. ohjausnivelennä käytettäväksi. Kokeile pahvipaloilla ja neuloilla tai vaikka lasten narukeinulla, jonka ripustusleveys on paljon suurempi kuin laudan pituus.\nOlen luvannut ryhtyä Kevytajoneuvoyhdistyksen nettisivuvastaavaksi, joten saanen lähiaikoina oikeudet lisäillä sinne tällaiset selitykset kuvineen.\nViestiKirjoittaja jviirret » 27 Tammi 2008, 14:48\nPunaiset pallukat on niveliä ja paksu musta viiva rengas. Vasempi kuva tilanteessa jossa rengas suorassa ja oikeassa kuvassa käännettynä.\nMittasuhteet sun muut päin P:tä, mutta periaate tuo.\nViestiKirjoittaja jori » 27 Tammi 2008, 16:03\njviirret kirjoitti: Eli siis näin:\nPeriaatteessa juuri näin. McPherson ripustuksessa nuo pitkät jäsenet ovat yleensä pidempiä. toinen pitää sivusuunnan keskeltä rungosta sivulle ja toinen etu-taka-suunnan kauempaa etuviistosa taaksepäin. Noissa kinnereissä tuo nivelpiste oli lisäksi selvästi pyörän rengastason ulkopuolella, jolloin tämä ns. negatiivinen olkapoikkeama panee pyörän väistämään kääntyessään sivulle pois pyöräkotelostaan, eikä näinollen syö tilaa jaloilta.\nViestiKirjoittaja aniaraina » 27 Tammi 2008, 18:36\nKIITOS Jukka kuvasta! Ilman sitä en olisi millään ymmärtänyt, mitä viruaalinivel tarkoittaa ja miten se toimii.\nOn vaan vahinko, että tuollaisen saaminen kotipajassa riittävän tukevaksi on ylivoimaista.\nViestiKirjoittaja tavasti » 27 Tammi 2008, 23:47\nhttp://www.velomobilforum.de/forum/attachment.php?attachmentid=738&d=1195383880\nKaasuhydraulisena tuollaisen joustinparin saisi kytkettyä yhteen nesteputkella ja venttiilillä, mikä mahdollistaisi kinnerin sivukallistuman muuttamisen ajon aikana\nWow, joo, tuollainenhan sen tietenkin pitää olla!\nMutta onkos tuo sellainen jonka käytännössä jotenkin pystyisi kotitarverakentaja toteuttamaan, saako osia, vaaditaanko tarkkuutta jota ei autotallin lattialla kasattavassa yksittäiskappaleessa voi saavuttaa, saako osia joilla voi toteuttaa jotenkin järjellisen painoisena, jne?\nTietysti osat maksavat, mutta tekipä jousitusta miten tahansa (kunnolla), se maksaa.\nHelpoimmaista päästä saada etujousitus on kai laittaa Pantour Hub yksipuoleiset navat, mutta kinnerissä tuo virtuaalinivelöity ratkaisu olisi loistava.\nSillä saisi ratkottua pyörien, ohjauksen ja polkimien tilaongelmaa.\nViestiKirjoittaja visiopetteri » 28 Tammi 2008, 00:20\nMiten noi nivelet menee oikeasti, siis missä on raidetanko ja mitkä nivelet pysyvät paikoillaan? Tuosta kuvastahan ei selviä mikä tai mitkä noista nivelpisteistä pysyy paikoillaan. Valokuvan perusteellakaan ei ihan täysin selkiä mitkä noista pisteistä on rungossa kiinteästi (tai no toi ihan oikessareunassa oleva tankohan on rungossa kiinni) ja miten vasen ja oikea puoli linkittyvät keskenäänsä.", "timestamp": "2018-03-23T14:32:47Z", "url": "http://nojapyorafoorumi.fi/viewtopic.php?f=26&t=398&sid=fdb87980f2a0b5816e619c9b139d810e&start=90"}