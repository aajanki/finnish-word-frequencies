{"text": "Kivessyöpä - Riskigeeni.net\nKivessyövän esiintyvyys\nKivessyöpä on suhteellisen harvinainen syöpä, jota esiintyy vain miehillä, nimensä mukaisesti kiveksissä. Syöpä voi esiintyä yhdessä tai molemmissa kiveksissä. Maailmanlaajuisesti kivessyövän yleisyys on vain 1% kaikista syövistä ja sitä esiintyy yleisimmin nuorilla miehillä. Yleisenä oireena kivessyövässä on kyhmyn tunteminen kiveksessä ja/tai turvotusta ja kipua kivesten alueella.\nKivessyövän genetiikkaa\n​Kivessyövän genetiikasta ei ole niin paljoa tietoa, kuin monien muiden syöpien kohdalla, mutta tiedetään että yksittäisillä alueilla kromosomeissa 5, 6, 9 ja 12 on geenejä joiden on tieteellisesti todettu liittyvän kivessyövän syntymiseen. Yli 3000 kivessyöpä potilasta käsittäneissä tutkimuksissa on havaittu, että geeneissä KITLG, BAK1, SPRY4, DMRT ja TERT löytyy genotyyppejä jotka altistavat juuri kivessyövälle. Toisaalta myös tietyt geenimuodot DMRT1 ja KITLG geeneissä vähentävät riskiä kivessyövän kehittymiselle.\nRiskitekijät kivessyövälle\nGeneettisen alttiuden lisäksi kivessyövän riskiä tulee tarkastella yhdessä ympäristön aiheuttaman alttiuden kanssa:\nSukupuoli; Sairaus esiintyy vain miehillä.\nIkä; Sairauden esiintyvyys lähinnä nuorella iällä, 20-35 vuotiailla.\nSukupuolielinten kehitys; Erityisesti kiveksen laskeutumattomuus tai muut häiriöt lisäävät merkittävästi riskiä kivessyövän kehittymiselle.\nPerhehistoria; Lähisukulaisella esiintynyt kivessyöpä lisää henkilön riskiä sairastumiselle.\nEtnisyys; Aasialaisilla ja Afro-Amerikkalaisilla sairaus ei ole niin yleinen kuin valkoihoisilla.\nGeenitesti kivessyöpä alttiudelle\nMyGenome geenitesti sisältää kaikkien tiedossa olevien ja tieteellisesti todettujen riskigeenien tutkimuksen. Lisäksi genetiikan ammattilainen selvittää mitä tuloksesi tarkoittavat kivessyöpä riskin kannalta. Tilaa MyGenome geenitesti tästä tai ota meihin yhteyttä sähköpostitse osoitteeseen asiakaspalvelu@riskigeeni.net lisätietojen saamiseksi.", "timestamp": "2019-10-19T00:45:44Z", "url": "https://www.riskigeeni.net/kivessyopa.html"}