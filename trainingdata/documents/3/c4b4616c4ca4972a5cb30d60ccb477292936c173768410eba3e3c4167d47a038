{"text": "Helteet piipahtavat jälleen Suomen yllä - Kotimaa - Uutiset - MTV.fi\nKotimaa Julkaistu 11.08.2011 10:42 (Päivitetty 13.08.2011 05:48)\nKesä ei ole vielä kokonaan ohi. Ilmassa alkaa olla jo loppukesän tuntua, mutta alkuviikolla ylitetään jälleen jopa helleraja.\nForacan päivystävän meteorologin Ilkka Alangon mukaan viikon alkupuolella alkaa etelästä virrata lämmintä, helteistä ilmaa.\n– Lämpimät kelit alkavat maanantaina. Lämpimin päivä näyttäisi tällä hetkellä olevan tiistai, jolloin mennään yli 25 asteen Etelä- ja Keski-Suomessa. Lapissakin noustaan yli 20 asteen.\nHelteet ovat kuitenkin vain tilapäinen ilmiö, sillä jo loppuviikosta palataan alle parinkymmenen asteen lukemiin.\n– Tällöin ilmavirtaukset kääntyvät takaisin pohjoiseen ja koilliseen, ja ilmat viilenevät uudemman kerran. Tämä on tällaista normaalia loppukesän vaihtelua. Välillä tulee viileämpää ja välillä etelästä ja kaakosta helteisempää ilmamassaa.\nAlangon mukaan alkuviikolla on puolipilvistä, mutta etelässä ja lännessä saattaa tulla rajujakin ukkosia.\nKesälle sanottava pian hyvästit — viikonlopusta vielä kirkas\nTulevaisuusministeri Kiuru valmistautuu Yle-rähinään Pimeä hetki huvitti: \"Se nyt on tiedetty, että Helsinki on pimeä paikka\"", "timestamp": "2017-09-25T13:43:10Z", "url": "https://www.mtv.fi/uutiset/kotimaa/artikkeli/helteet-piipahtavat-jalleen-suomen-ylla/1930644"}