{"text": "Tukea kolmannen sektorin toimijoille lasten liikuntatoiminnan järjestämiseen - Hailuoto\nEtusivu | Ajankohtaista | Tukea kolmannen sektorin toimijoille lasten liikuntatoiminnan järjestämiseen\nTukea kolmannen sektorin toimijoille lasten liikuntatoiminnan järjestämiseen\nOlympiakomitean koordinoiman Lasten Liike iltapäivät -kokonaisuuden tavoitteena on tarjota mahdollisimman monelle lapselle mahdollisuus osallistua maksuttomaan tai hyvin edulliseen liikunnalliseen kerho- tai harrastustoimintaan, jota toteutetaan eri tahojen yhteistyöllä koulupäivän yhteydessä. Toiminnan ajoituksella erityisesti iltapäiviin halutaan helpottaa perheiden arkea ja vähentää yksinäisiä iltapäiviä. Lasten Liike iltapäivissä liikunta on väline yhteisöllisyyden ja aktiivisen elämäntavan luomiselle ja vahvistamiselle.\nLasten Liike -kerhoja voivat järjestää paikalliset urheiluseurat tai muut yhdistykset tai 3. sektorin toimijat kuten seurakunta. Toiminnan järjestämiseen on mahdollista hakea taloudellista tukea: Lasten Liike -haku avautuu viikolla 10 ja on auki 31.3.2018 klo 23.59 asti. Tukea voi saada paitsi uuteen kerhotoimintaan, myös olemassa olevaan toimintaan, jonka laatua halutaan kehittää tuen avulla.\nKatso tarkemmat kriteerit ja ohjeet tästä.", "timestamp": "2018-02-26T03:28:50Z", "url": "https://www.hailuoto.fi/tukea-kolmannen-sektorin-toimijoille-lasten-liikuntatoiminnan-jarjestamiseen/"}