{"text": "Amerikkalaissotilaille syytteitä siiviilien surmista Irakissa - Ulkomaat - Uutiset - MTV.fi\nAmerikkalaissotilaille syytteitä siiviilien surmista Irakissa\nUlkomaat Julkaistu 21.12.2006 23:26 (Päivitetty 23.12.2006 10:48)\nYhteensä kahdeksan yhdysvaltalaissotilasta on saanut syytteet Irakin Hadithassa tapahtuneista siviilien surmista.\nNeljä Yhdysvaltain merijalkaväen sotilasta on saanut murhasyytteen 24 siviilin surmista Irakin Hadithassa. Heille voidaan langettaa enimmillään elinkautinen vankeusrangaistus, kertoi puolustuksen asianajaja.\nNeljä muuta merijalkaväen sotilasta sai syytteen osallisuudesta verilöylyyn.\nYhdysvaltain sotilaat tekivät Hadithassa viime vuoden marraskuussa hyökkäyksen, jossa kuoli 24 aseistautumatonta irakilaista. Joidenkin todistajien mukaan hyökkäys oli kosto yhden sotilaan hengen vaatineesta tienvarsipommista.\nSyytteen mukaan ryhmän johtaja mm. kehotti komennossaan olevia joukkoja \"ampumaan ensin ja kysymään sitten\".\nOikeudellinen tutkinta on ollut käynnissä viime maaliskuusta lähtien.\nTaas hyökkäyksiä Nigerian öljyalueella Ipswichin sarjamurhasta syytetty oikeuden eteen", "timestamp": "2018-10-18T16:37:19Z", "url": "https://www.mtv.fi/uutiset/ulkomaat/artikkeli/amerikkalaissotilaille-syytteita-siiviilien-surmista-irakissa/2208134"}