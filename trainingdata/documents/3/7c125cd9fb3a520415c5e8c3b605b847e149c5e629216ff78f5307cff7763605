{"text": "IMS-järjestelmän käyttäminen ammattikeittiöiden ilmanvaihdossa\nMarttinen, Olli (2017)\nONT_OM.pdf (3.788Mt)\nhttp://urn.fi/URN:NBN:fi:amk-201705168356\nOpinnäytetyön tilaajana toimii Jeven Oy. Jeven Oy on vuonna 1989 perustettu mikkeliläinen ammattikeittiöiden ilmanvaihtoon erikoistunut yritys. Opinnäytetyön tavoitteena oli selvittää IMSjärjestelmän käyttömahdollisuus ammattikeittiöiden ilmanvaihdossa sekä vaikutukset lämmöntalteenottojärjestelmään.\nOpinnäytetyön lähtökohtana oli tutustua erityyppisiin ja kokoisiin ammattikeittiöihin. Kohteiksi valikoituivat Pohjois-Karjalan Keskussairaala (PKSSK) Joensuussa, Ravintola Talli Mikkelissä ja Liikenneasema ABC-Pitkäjärvi Mikkelissä. Kohteiden valintaan vaikutti keittiöiden käyttöaste, ja kohteissa tuli olla Jeven Oy:n toteuttamat ja suunnittelemat huuvaratkaisut. Tutkimusmenetelmänä käytettiin laskentaa, jonka avulla laskettiin lämmöntalteenoton vuosihyötysuhteen muutoksia ja IMS-järjestelmän tuomia säästöjä.\nLaskennasta saatujen tuloksien perusteella voidaan todeta, että IMS-järjestelmä on mahdollista asentaa ammattikeittiöiden ilmanvaihtoon. Järjestelmän avulla on mahdollista saavuttaa huomattavat säästöt. Ilmavirtojen säätö vain 10% tuo huomattavia säästöjä. Ilmavirtojen määrän säätäminen ei vaikuta lämmöntalteenoton vuosihyötysuhteeseen, kunhan ilmavirtoja säädetään samassa suhteessa. Ammattikeittiöiden ilmanvaihdossa poistoilman tulee aina olla suurempi kuin tuloilman, mikä tulee huomioida ilmavirtoja säädettäessä.\nIMS järjestelmä soveltuu parhaiten ammattikeittiöihin, jossa keittiön käyttöaste on yli 12 tuntia vuorokaudessa. Keittiössä tapahtuvan ruoanvalmistuksen ollessa epäsäännöllistä, saadaan IMSjärjestelmästä suurin hyöty aikaiseksi.", "timestamp": "2019-03-25T18:28:15Z", "url": "https://www.theseus.fi/handle/10024/127615"}