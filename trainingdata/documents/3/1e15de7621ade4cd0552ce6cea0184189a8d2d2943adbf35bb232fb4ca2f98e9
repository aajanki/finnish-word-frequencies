{"text": "Nordea tarjoaa Siirto-palvelua 1.3.2017 alkaen – Siirto\nNordea tarjoaa Siirto-palvelua 1.3.2017 alkaen\nNordea avaa 1. maaliskuuta uuden mobiilipalvelun – Siirto-palvelun – jonka avulla rahaa voi siirtää tililtä toiselle kännykkänumeron avulla. Palvelu mahdollistaa rahan reaaliaikaisen siirtämisen myös toisen pankin tilille, sitä mukaa kun pankit ovat liittyneet palveluun. Varat ovat heti maksun saajan käytettävissä.\nSiirto-mobiilisovellus on ilmainen, ja ladattavissa matkapuhelinten Android- ja iOS-käyttöjärjestelmissä. Palveluun rekisteröidään matkapuhelinnumero ja pankkitilinumero. Lisäksi käyttäjät tarvitsevat Tunnusluvut-sovelluksen, jotta he pääsevät ensimmäisellä kerralla tunnistautumaan palveluun.\n‒ Siirto tarjoaa turvallisen ja nopean tavan siirtää rahaa. Ruotsissa vastaavaa palvelua käyttää jo noin 50 prosenttia väestöstä. Uskomme, että palvelulle on runsas kysyntä myös Suomessa, sanoo henkilöasiakkaista vastaava liiketoimintajohtaja Jussi Mekkonen.\n‒ Ensivaiheessa palvelu toimii Nordeassa olevien tilien välillä. Uskon että useat pankit liittyvät palveluun pikapuoliin. Tavoitteemme on, että asiakkaat voivat hoitaa raha-asioitaan helposti ja vaivattomasti. Kehitämme jatkuvasti palveluita, jotka edistävät näitä tavoitteita, Mekkonen sanoo.\nSiirto Nordean verkkosivuilla\nNordea_Siirto_tiedote_27.2.2017_FINAL", "timestamp": "2018-09-20T14:22:09Z", "url": "https://siirto.fi/nordea-tarjoaa-siirto-palvelua-1-3-2017-alkaen/"}