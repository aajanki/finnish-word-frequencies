{"text": "Uutiset - Keskikenttäpelaaja Ville Saxman toimii Pohjola Sairaalan kummipelaajana\nKeskikenttäpelaaja Ville Saxman toimii Pohjola Sairaalan kummipelaajana\nKeskikenttätaistelija aloittaa neljännen KuPS-kautensa\nKuopion Palloseura on solminut merkittävän uuden yhteistyösopimuksen Veikkausliigan pelikautta 2020 varten. Pohjola Sairaala ja KuPS aloittavat laajan yhteistyön, joka sisältää myös kummipelaajan nimeämisen alkavaa liigakautta 2020 varten.\nKuopion Palloseuran keskikenttäpelaaja Ville Saxman toimii Pohjola Sairaalan kummipelaajana Veikkausliigakaudella 2020. Saxman on pelannut kolme erinomaista sarjakautta kuopiolaisjoukkueen riveissä. Hän pelasi viime kaudella 25 liigaottelua saavuttaen uuden oman henkilökohtaisen maalintekoennätyksensä kuusi maalia.\nVille valittiin viime liigakaudella syyskuun kuukauden pelaajaksi sekä lokakuun kuukauden joukkueeseen. Pelattuja liigapelejä on koossa kaikkiaan 268 ja liigamaaleja 22. ”Sax” tulee olemaan joukkueen keskeisiä vastuunkantajia myös tällä pelikaudella.", "timestamp": "2020-02-17T00:51:20Z", "url": "https://www.kups.fi/fi/uutiset/keskikenttapelaaja-ville-saxman-toimii-pohjola-sairaalan-kummipelaajana?start=13"}