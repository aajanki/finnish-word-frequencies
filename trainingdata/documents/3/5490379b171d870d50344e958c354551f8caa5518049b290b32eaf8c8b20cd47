{"text": "Kesäruokaa Mongolian malliin - Kariniemen.fi\nHerkullinen Mongolian BBQ on valloittanut vatsoja ympäri maailmaa. Helppo muurikkaruoka sopiikin täydellisesti kesäjuhliin tai perheen kesken kokkailuun, kun jokainen pääsee tiristämään oman makunsa mukaisen version!\nMongolian BBQ ei nimestään huolimatta ole mongolialainen. Idea on kehitetty mongolialaisten ruokaperinteiden pohjalta Taiwanissa 1900-luvun puolivälissä. Reseptissä lihat ja kasvikset käristetään ulkona isolla paistolevyllä. Suomessa tähän tarkoitukseen sopii parhaiten muurinpohjapannu. Homman hienous piilee siinä, että jokainen saa vuorollaan heittää valmiiksi pilkotuista kasviksista tirisemään juuri ne, jotka omaa makuaistia miellyttävät. Tarpeeksi isolla pannulla voi valmistaa myös useamman annoksen yhtä aikaa.\nMausteöljyt tuovat oman tärkeän säväyksensä Mongolian BBQ:n herkulliseen makuun. Ruoan valmistus kannattaakin aloittaa niiden tekemisestä, jotta öljyt ehtivät rauhassa maustua. Öljyt voi hyvin tehdä itse yhdistämällä hienonnetut mausteet öljyyn, mutta voit myös korvata valkosipuliöljyn ostamalla suoraan Kariniemen Kananpojan Minuuttipihvi® yrtti-valkosipuli. Mausteöljyt toimivat samalla rasvana paistaessa.\nVoit käyttää muurinpohjapannua joko kaasupolttimen kanssa tai nostamalla sen hiiligrillin päälle. Pannun kuumettua kypsennä aina kerrallaan yhden annoksen kanasuikaleet tai pilkotut kanapihvit kera mausteöljyjen. Kukin voi samalla valikoida haluamansa kasvikset, ja vuorollaan lisätä ne pannulle kanasuikaleiden kanssa kypsymään. Valmis kana-kasvisseos kaavitaan sitten pannulta lautaselle riisin päälle ja annetaan vuoro seuraavalle. Näin jokainen pääsee kokoamaan samoista aineksista oman herkkuateriansa. Toki samalla voi paistaa useammankin annoksen, jos ruokailijoiden maut sattuvat sopimaan yhteen. Jos aineksia jää yli, niistä voi pyöräyttää seuraavana päivänä vaikkapa wokkia.\nMongolian BBQ Kariniemen tapaan\n1 pkt (450 g) Kariniemen Kananpojan Fileesuikale maustamaton\nMausteöljyt:\n1 pkt broccolinia eli varsiparsaa (kukinnot ja varret)\n½ herneenpalkoja\n1 pkt valmiiksi kuorittu tuore ananas\nAloita mausteöljyistä. Hienonna valkosipuli, raasta inkivääri ja pilko chili. Jos et halua ruoasta liian tulista, poista chilistä siemenet. Laita kukin mausteista erilliseen astiaan ja sekoita kuhunkin n. 1 dl öljyä. Anna maustua rauhassa.\nPaloittele sitten kasvikset. Irrota kukintoja kukkakaalista ja varsiparsasta, pilko halutessasi myös varsiparsan vartta mukaan. Riivi herneet pois paloista. Jos palot näyttävät hyviltä, voit lisätä myös ne aineksiin. Pilko ananas suupaloiksi. Tarvittaessa voit käyttää myös säilykeanasta, mutta suosittelemme tuoretta. Leikkaa vielä porkkanat, paprikat ja kaali ohuiksi suikaleiksi.\nLaita kiehumaan lisukkeeksi basmatiriisiä pakkauksen ohjeen mukaan.\nLaita muurinpohjapannulle oman annoksesi verran kananpojan fileesuikaleita sekä haluamaasi mausteöljyä, tai vaikka kaikkia kolmea öljyä yhtä aikaa. Paista suikaleita hetki muurikalla käännellen. Lisää joukkoon vihanneksia kypsymisjärjestyksessä, ensin kovempia kuten porkkanat ja broccoli ja vuorotellen muita haluamiasi kasviksia. Jätä viimeiseksi kaali, jota paistetaan vain hetki siten, että se hieman pehmenee ja menee kasaan.\nKaavi kanat ja kasvikset muurikalta lautaselle basmatiriisin päälle ja anna vuoro seuraavalle. Mausta annoksesi vielä soijalla ja sweet chili -kastikkeella sekä viimeistele tuoreella korianterilla.", "timestamp": "2019-05-26T13:14:13Z", "url": "https://www.kariniemen.fi/artikkeli/kesaruokaa-mongolian-malliin/"}