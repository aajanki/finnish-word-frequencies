{"text": "Uusi video: Isis uhkaa iskeä Venäjää vastaan\nTorstai 12.11.2015 klo 16.08 Isis uhkaa tehdä iskun \"hyvin pian\".\nÄäri-islamilainen Isis-järjestö on julkaissut videon, jolla se uhkaa Venäjää iskulla, kertoo uutistoimisto Reuters.Isisin ulkomaankielinen mediaosasto Al-Hayat Media Center julkaisi videon venäjän kielellä.- Pian, hyvin pian veri virtaa valtameren lailla, videolla toistellaan SITE:n mukaan.Videolla uhataan iskuilla nimenomaan Venäjää. Venäjä aloitti syyskuun lopussa ilmaiskut Syyriassa Isisiä vastaan tukeakseen presidentti Bashar al-Assadia.Isisin alainen ryhmittymä on väittänyt pudottaneensa Egyptistä lähteneen venäläisen matkustajakoneen lokakuun lopussa Siinailla. 224 ihmishengen vieneen turman syy on yhä epäselvä. Isis-taisteöijat marssivat aiemmin julkaistulla propagandavideolla. (ZUMAWIRE.COM / MVPHOTOS)", "timestamp": "2016-12-08T19:43:09Z", "url": "http://www.iltalehti.fi/ulkomaat/2015111220653265_ul.shtml"}