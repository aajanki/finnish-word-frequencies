{"text": "Kuule minut - Reksin blogi - Vuodatus.net\nKeski-Helsingin musiiikkiopisto on ainoa, joka toimittaa omaa musiikkikasvatuksen aikakausilehteä. Trioli ilmestyyy kerran vuodessa, aprillipäivän aikaan. Tänä vuonna ensi tiistaina. Tässä pääkirjoitukseni. Lehti on luettavissa myös pdf-muotoisena verkkosivullamme.\nTiet vievät pientä soittajaa. Määränpää ei olekaan perillä, vaan itse soivassa matkassa. Avoimin ja vilpittömin mielin kuultu lapsi kasvaa avoimeksi ja vilpittömäksi matkalaiseksi.\nKaikkien matka ei ole samanlainen. Minkälainen se on, kun matkavälineenä on pyörätuoli? Silläkin voi liikkua musiikin pyörteissä, tanssia maailman turuilla ja toreilla.\nTulee hetki, jolloin suunnan voi valita arpaa heittämällä, improvisoiden. Mennäkö sinne vai tänne? Valita paikoista kiehtovimman, musiikkimaan. Sitten vain karttaa piirtämään ja laittamaan säveliä järjestykseen. Säveltämään omakuvaa.\nYksin voi matkaa taittaa, mutta tovereista saa sävelten peilin. Olla yksin ja yhdessä toisten kanssa. Mielessä soivan voi sanoittaa ja jakaa maailman, joka on juuri avautumassa.\nTaipaleella mukana kulkevat soitin ja tabletti. Välineinä rajallisia, haltuun otettavia. Todelliset välineet ovat kuitenkin keho ja mieli. Niiden tasapaino on elämän matkan suurin tavoite.\nMatkan loppupuolella voi palata lapsuuteen. Musiikki auttaa muistamaan. Laulujen sanat kumpuavat jostain sopukoista, ja niitä voi tapailla vielä vaikka vuoteella maaten. Kuulethan vielä silloinkin minut?\nKommentoi Lähettänyt: /Users/petriaarnio/Desktop/blogikuvani.jpg - 29.3.2018 klo 10.27", "timestamp": "2019-08-23T13:08:24Z", "url": "https://reksin.vuodatus.net/lue/2018/03/kuule-minut"}