{"text": "Akavan Fjäder moittii eläkeratkaisua: Ei kannusta pidempiin työuriin - Kotimaa - Uutiset - MTV.fi\nKotimaa Julkaistu 26.09.2014 09:42 (Päivitetty 26.09.2014 10:23)\nKorkeasti koulutettujen palkansaajakeskusjärjestö Akavan puheenjohtaja Sture Fjäder moitti eilen illalla valmiiksi sorvattua eläkeratkaisua MTV:n Huomenta Suomen uutisissa.\n– Ratkaisuhan ei sisällä mitään sellaisia elementtejä, jossa työurat aidosti pitenevät. Siellä ei ole mitään kannusteita, korotettua karttumaa ennen työeläkeikää. Niitä olisi pitänyt olla siellä mukana, jotta olisimme voineet olla mukana tässä.\nAkavan mukaan eläkeratkaisu ei ole hyvä korkeakoulutettujen kannalta. Akava jättäytyi pois eläkeneuvotteluiden loppuvaiheessa.\nJärjestö hylkäsi torstaina syntyneen eläkeratkaisun. Fjäderin mukaan järjestön hallitus oli yksimielinen.\nAkava harkitsee vakavasti, että ensi keväänä ei jatkettaisi työllisyys- ja kasvusopimusta. Sillä ei ole intressiä tehdä työmarkkinaratkaisuja, jotka syövät korkeasti koulutettujen ostovoimaa.\nMillainen työ on erityisen kuormittavaa? Miten töissä voi jaksaa vanhanakin? MTV Uutislive kello 15 pureutuu tähän!\nJo joka viides suomalainen on yli 65-vuotias 26.9.2014\nMiten ihmiset jaksavat työelämässä 65-vuotiaiksi asti, SAK:n Lauri Lyly? 26.9.2014\nEläkeneuvotteluissa sopu – 1955 syntyneillä nousee eläkeikä 25.9.2014\nJo joka viides suomalainen on yli 65-vuotias Kranaatteja löytyy sienten alta – Lapin sotahistorialliset kohteet inventoidaan", "timestamp": "2018-02-20T21:40:23Z", "url": "https://www.mtv.fi/uutiset/kotimaa/artikkeli/akavan-fjader-moittii-elakeratkaisua-ei-kannusta-pidempiin-tyouriin/4360696"}