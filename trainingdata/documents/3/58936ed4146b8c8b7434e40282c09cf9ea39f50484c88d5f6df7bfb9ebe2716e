{"text": "SPARTATHLON 28-29.9.2018 - Page 3 - Ultrajuoksut - Juoksufoorumi.fi\nDon_Valido 2 023\nOnhan Dean ollut tuolla aikaisemminkin. Ainakin v. 2014 jolloin hänen osallistumisensa oli melkoinen mediasirkus paikalla olleine filmiryhmineen jne. Alkumatkalla juoksin silloin jonkun matkaa samassa porukassa Karnazesin kanssa, mutta loppumatkalla en häntä nähnyt ja The World's Fittest Manin hipsutellessa Spartaan olin hotellissa nukkumassa, joten supertähden maaliintulo jäi näkemättä.\nKoko sen viikon aikana jonka Kreikassa olimme Karnazesia ei näkynyt kuin juoksureitillä, lisäksi miehen huoltoauton näin muutamaan otteeseen parkissa paikoissa, joissa huoltaminen (ja huoltoauton pysäyttäminen) oli kiellettyä. Hän ei osallistunut mihinkään ennakkoinfoihin, ei näyttäytynyt hotellissa eikä osallistunut edes loppujuhlaan. Melkoinen ero kolminkertaiseen voittaja Scott Jurekiin, joka istui iltaa vuoden 2007 Spartathlonin jälkeen Hotelli Londonin aulassa porukassa, jossa oli mm. suomalaisia tuntemattomuuksia.\nEhkä osin tämän takia niin upea mies! Osaa olla rehellisesti ylimitoitetun ylimielinen.\nKaikki suomalaiset ohittaneet CP18 (65,1 km) reilulla erolla raatobussiin.\n370 juoksijaa ohitti CP18 ennen cutoffia, tässä listassa ei näy edellisessä väliaikapisteessä sijalla 135. olleen Dean Karnazesin nimeä.\nCP22 sijalla 267.\n1 minuutti sitten, isi kirjoitti:\nOn siis livahtanut CP18:lla ohi chippimaton, mutta ei tuota menoa ainakaan nousujohteiseksi voi kuvailla.\nKaikki suomalaiset selvittäneet CP22:n turvallisin eroin raatovankkuriin. Kova läpäisyprosentti tulossa tänä vuonna.\nAktiivisempi seuranta tuolla: https://ultrajuoksu.fi/spartathlon-2018-ready-to-start/\nCP22 370 juoksijaa yhä mukana. Vain 11 keskeyttänyttä tähän mennessä, lienee jonkun sortin ennätys?\n40 minuuttia sitten, X-Caliber kirjoitti:\nIlmeisesti sää on ollut poikkeuksellisen suotuisa, lämpöä noin 20 astetta eikä sadettakaan ole tullut ainakaan liikaa. Viimeinen juoksija saapui Hellas Caniin 10 minuuttia ennen aikarajaa, joten hyvissä voimissa tuntuvat juoksijat olevan. Toki huomiseksi luvataan Spartaan ajoittain kovaakin sadetta, ja silloin saattaa bussikyydin seireenilaulu harventaa juoksijoiden jonoa.\nEDIT: Täydennetäänpä vielä, että Yoshikawa on jo ehtinyt puolimatkaan Nemeaan, ja 100 km (C/P 28) kohdalla Pasi Penttinen on sijalla 27. Toiseksi parhaana suomalaisena Teija Honkonen on kokonaiskilpailun sijalla 54, ja naisten kisassa kolmantena!!\nOnkohan jo monta pitsaa tilannut juoksun aikana, kahvit ja kakut tietty sit tuotu vielä palanpainikkeeksi. Vai oliko Ultra Marathon Man fiktiota ;). No on mielenkiintoinen henkilö ja juoksupromoottori joka tapauksessa. Ns. respaa menee multa vähän enemmän kuitenkin Jurekille. Käyttäytyy ilmeisesti vähän eri tavalla, eikä Spartathlonin kolme voittoa putkeen ole huonosti. Erityisrespat siitä, että ehti olla vegaanina jo vuosia ennen kuin juoksi nuo voitot (ehkä siksi voitti?).\n@jamaatta CP28:lla. Raatobussiin parikymmentä minuuttia.\nCP28 suomalaisista mennyt 11/12. Korjaus: 12/12.\nVillellä n. 12 minuuttia hyvää raatobussiin.\nC/P 35 eli Antiikin Nemea on tasan kisan puolimatkassa. Pasi Penttinen ehti sinne ajassa 11:19:38, ja Teija Honkonen ajassa 12:02:10. Jälkimmäinen puolisko ottaa tietysti enemmän aikaa, mutta ERITTÄIN hyvältä näyttää tässä vaiheessa.\n100 kilometrin kohdalla oleva C/P Assos meni juuri kiinni, ja sinne ehti peräti 369 juoksijaa. Hellas Canin jälkeen raatobussin kyytiin on noussut vain yksi uusi matkustaja!\n3 minuuttia sitten, corner kirjoitti:\nTeija oli CP 35:lla noin 1 h 48 min edellä Noora Honkalan nopeinta suomalaisaikaa (32.20.59) ja Pasi puolestaan oli Antiikin Nemeassa noin 37 min nopeammin kuin Janne Klasila kaikkien aikojen nopeimpaan suomalaiseen Spartathlon-aikaan (26.23.39) johtaneessa juoksussaan.\nKun neljä vuotta sitten juoksin niukasti alle 30h olin Antiikin Nemeassa ajassa 12.08.59 ja silloin jälkipuolisko meni täysin laahustamiseksi. Esim. 12 min myöhemmin CP 35:lle tullut Michael Vanicek juoksi tuolloin ajan 27.59.06. Teijalla on siis realistiset mahdollisuudet 28 - 29 h tulokseen jos toinen puolisko sujuu edes kohtalaisesti.", "timestamp": "2019-03-22T18:34:23Z", "url": "https://www.juoksufoorumi.fi/topic/34895-spartathlon-28-2992018/?page=3"}