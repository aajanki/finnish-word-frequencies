{"text": "Chaos Tube: Annihilator lokakuussa Tavastialle!\nKanadalainen pitkän linjan metalliyhtye Annihilator palaa konsertoimaan Suomeen syksyllä. Vastikään 13:n studiolevynsä julkaissut thrash metal -nelikko esiintyy Helsingin Tavastialla perjantaina 22. lokakuuta. Konsertin liput tulevat myyntiin tämän viikon torstaina 12. elokuuta Tiketissä.\nAnnihilator on juuri palannut kotimaahansa menestyksekkäältä Euroopan festarikiertueelta, jolla se villitsi satojatuhansia metallifaneja ympäri vanhaa mannerta. Bändi nähtiin mm. Espanjan Sonispheressa, Ranskan Hellfestissä, Ruotsin Rockweekendissä ja Tsekin Masters Of Rockissa. Syksyn laajalla klubikiertueella Annihilator ehtii vihdoin myös Suomeen asti. Bändin nokkamies Jeff Waters kommentoi tulevaa kiertuetta seuraavasti: ”For all you Euro-metal fans, get ready! We are going to give 110% for you, as you are the reason that Annihilator is still going strong and even stronger than ever, thanks to the fans!”\nMm. Panteran ja Judas Priestin kanssakin kiertänyt Annihilator nähtiin Suomessa viimeksi vuonna 2007, kun se esiintyi yhdessä Triviumin kanssa Helsingin Kulttuuritalolla. Tuolloin Annihilatorin keikalla nähtiin kitaran varressa vierailemassa myös Children Of Bodomin Alexi Laiho.\nPe 22.10.2010 Tavastia, Helsinki\nOvet klo 19, ikäraja K-18.\n27 euroa + mahd. toimituskulut. Myyntiin to12.8.2010 klo 9. Tiketin myyntipisteissä, puhelinpalvelussa 0600-1-1616 (1,50 euroa/min + pvm) ja netissä www.tiketti.fi.\n| Annihilator, keikkainfo", "timestamp": "2018-01-20T15:15:48Z", "url": "https://chaos-tube.blogspot.com/2010/08/annihilator-lokakuussa-tavastialle.html"}