{"text": "Sanna tekee ja purkaa: 2016\nHui hirvitys, kun on edellisestä blogitekstistä aikaa - melkein vuosi! Harvoin tulee nykyään enää päivitettyä näitä ompeluksia blogiin asti, vaikka kone hurisee harva se viikko. Uusimmat tekeleet löydätkin tätä nykyä Facebookista: https://www.facebook.com/tekeejapurkaa/. Tervetuloa kurkkimaan!\nVuoden aikana on tapahtunut niin paljon, ettei kaikkea pysty tähän kirjoittamaankaan. Suurimpana muutoksena meille syntyi kaksi kuukautta sitten kolmas ihanainen prinsessa, Saimi-neiti.\nTätä ihanuutta ihmetellessä tässä on pari kuukautta hurahtanutkin. Äitiyslomalla luulisi olevan aikaa ommella - niin siis luulisi. Pieni neiti kuitenkin pitää äidin varsin kiireisenä, ja kaikki muu aika tulee melkein vietettyä ulkona sormet mullassa.\nNo, onhan nyt sentään jotain silti valmistunutkin. Tämän viikonlopun \"ompeluhaasteena\" tein asun meidän 4-vuotiaalle Vilma-tyttöselle.\nTytön mekko ja legginsit\nMalli: Mekko \"Paperplane\"/Ottobre 3/16\nLegginsit \"Tiny Path\"/Ottobre 3/13\nKankaat: Puutarhapiilo-jersey, Selia\nLeopardi-jersey ???\nHaasteen tästä teki se, että mies valitsi kankaat, joista minun piti ommella. Hän siis valkkasi varastoistani tuon leopardikuvioisen trikoopalan, josta en nyt muista mistä sen olen aikoinaan hankkinut. Pariksi valitsin itse Puutarhapiilo-jerseyn.\nVilma on viimeisen päälle mekkotyttö. Housut ja paidat tahtovat aina jäädä kaappiin ja mekot tai hameet vain pääsevät päälle. Neiti tykkäsi kovasti tästä leopardikuosista ja ilmoitti haluavansa siitä legginsit.\nMekon jo valmistuttua piti vielä lisätä \"rimpsu\", käyttäjän toiveesta. Turkoosi joustopitsi löytyi Eurokankaasta. Mustavalkoinen jersey sai myös hiukan väriä kangastussista. Mieleinen asu tästä näkyi tulevan. Toivotaan nyt paljon lämpimiä kesäpäiviä, jotta mekko pääsee käyttöön.\nLähettänyt Sanna klo 12.46 1 kommentti:\nTunnisteet: Lastenvaatteet, Leggingsit, Mekot, Ompeluhaasteet, Setit", "timestamp": "2017-10-22T13:41:04Z", "url": "http://tekeejapurkaa.blogspot.com/2016/"}