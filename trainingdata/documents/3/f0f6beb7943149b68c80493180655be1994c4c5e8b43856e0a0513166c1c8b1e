{"text": "Markkinat | Tikkurila\nMaalimarkkina\nMaailman maalimarkkinat voidaan jakaa tuotteiden loppukäytön mukaan kahteen pääasialliseen ryhmään eli kauppa- ja rakennusmaaleihin sekä teollisuusmaaleihin. Tuotteen loppukäyttöön perustuvan segmentoinnin lisäksi maalimarkkinat voidaan jakaa myös tuotteen hinnan ja laadun mukaan. Maalit jaetaan yleensä kolmeen laatu- ja hinta luokkaan, jotka ovat premium, medium ja economy. Kunkin luokan koko vaihtelee maittain ja markkina-alueittain elintason, paikallisten maalaustapojen, käytettyjen rakennustyylien ja saatavilla olevien materiaalien, sisustustrendien sekä rakentamisen, remontoinnin ja teollisuuden yleisen aktiivisuuden mukaan. Merkittävä osa Tikkurilan tuotteista on premium-tuotteita.\nMaailmanlaajuisten maalimarkkinoiden yhteenlaskettu arvo oli arviolta 140 miljardia dollaria vuonna 2015. Kauppa- ja rakennusmaalit vastasivat 43 prosenttia markkinan arvosta. Euroopan maalimyynnin arvon arvioidaan olevan noin 30 prosenttia maalimyynnin arvosta. Tikkurila on alueellinen toimija, jonka päämarkkina-alueen muodostavat Pohjoismaat ja Itä-Eurooppa. Kauppa- ja rakennusmaalit vastaavat noin 80 prosenttia Tikkurilan liikevaihdosta.\nViimeisen viiden vuoden aikana (2010-2015) maailman kauppa- ja rakennusmaalimarkkinan arvo on kasvanut vuosittain noin 4-5 prosenttia. Kasvussa on merkittäviä eroja maantieteellisten alueiden välillä.\nMaailman maalimarkkinan arvo\nKauppa- ja rakennusmaalimarkkinan arvo alueittain\nKauppa- ja rakennusmaalien asiakasryhmät\nKauppa- ja rakennusmaaleja ostavat asiakasryhmät jaetaan tyypillisesti kolmeen kategoriaan: ammattimaalarit, kotimaalarit (do-it-yourself, DIY) ja buy-it-yourself (BIY) -kategoria. Viimeisessä kategoriassa kodin omistaja ostaa maalin ja ammattimaalari hoitaa maalaustyön.\nGlobaalissa mittakaavassa ammattimaalarit ovat suurin yksittäinen asiakasryhmä yli 40 prosentin osuudella kauppa- ja rakennusmaalien volyymista. Euroopassa ammattimaalareiden osuus on noin 45 prosenttia. Kotimaalareiden osuus on globaalisti noin 30 prosenttia. Heidän osuutensa on suurin Euroopassa, missä kotimaalareiden osuus on noin 45 prosenttia kauppa- ja rakennusmaalien myynnistä.\nKotimaalareiden suhteellinen osuus on suoraan verrannollinen työvoimakustannuksiin. Kotimaalareiden osuus on suurin korkeiden työvoimakustannusten alueille, kuten Euroopassa.\nKauppa- ja rakennusmaalien asiakasryhmien osuudet Euroopassa (lähde: IPPIC 2017)\nMaalimarkkina Tikkurilan suurimmissa toimintamaissa\nTikkurilan suurimmat markkinat ovat Venäjä, Ruotsi, Suomi ja Puola. Edellä mainitut maat vastaavat noin 80 prosenttia Tikkurilan liikevaihdosta.\nVenäjän maalimarkkina\nKauppa- ja rakennusmaalimarkkinan arvo noin 1,3 miljardia euroa\nKauppa- ja rakennusmaalimarkkinan vuotuinen litramääräinen kasvu noin +6 % vuosina 2004-2012, noin -1 % 2013-2016, noin +2 % 2017\nKauppa- ja rakennusmaalien kulutus asukasta kohden noin 4 litraa\nKilpailijoihin kuuluvat Lakra-Sintez, Empils, Prestizh, AkzoNobel, ABC-Farben, Meffert, Caparol, useat paikalliset toimijat\nRuotsin maalimarkkina\nKauppa- ja rakennusmaalimarkkinan arvo noin 380 miljoonaa euroa\nKauppa- ja rakennusmaalimarkkinan vuotuinen arvomääräinen kasvu noin +2 % vuosina 2010-2017\nKauppa- ja rakennusmaalien kulutus asukasta kohden noin 8 litraa\nKilpailijoihin kuuluvat AkzoNobel, Flügger, Jotun, Sherwin-Williams, Teknos, useat paikalliset toimijat\nSuomen maalimarkkina\nMarkkinan arvo noin 230 miljoonaa euroa\nVuotuinen arvomääräinen kasvu noin prosentin vuosina 2004-2014\nKulutus asukasta kohden noin 11 litraa\nKilpailijoihin kuuluvat Teknos, AkzoNobel, NorMaali, Sherwin-Williams, useat paikalliset toimijat\nPuolan maalimarkkina\nKauppa- ja rakennusmaalimarkkinan arvo noin 670 miljoonaa euroa\nKauppa- ja rakennusmaalimarkkinan vuotuinen arvomääräinen kasvu noin +5 % vuosina 2012-2016\nKauppa- ja rakennusmaalien kulutus asukasta kohden noin 11 litraa\nKilpailijoihin kuuluvat AkzoNobel, PPG, Sniezka, Caparol, Flügger, Sika, Teknos, Sherwin Williams, useat paikalliset toimijat\nTikkurilan markkinaosuudet\nTikkurila on markkinajohtaja kauppa- ja rakennusmaaleissa\nRuotsissa 37 % markkinaosuudella\nVenäjällä 14 % markkinaosuudella\nSuomessa >50 % markkinaosuudella\nBaltiassa >20 % markkinaosuudella\nPuolassa Tikkurila on kolmanneksi suurin toimija 16 % markkinaosuudella\nTikkurilan markkinaosuuskehitys keskeisillä markkinoilla\nMarkkinaosuuden kehitys kauppa- ja rakennusmaaleissa Suomessa\n(arvomääräinen, lähde: VTY)\nMarkkinaosuuden kehitys kauppa- ja rakennusmaaleissa Ruotsissa\n(arvomääräinen, lähde: SVEFF)\nMarkkinaosuuden kehitys kauppa- ja rakennusmaaleissa Venäjällä\n(volyymimääräinen, lähde: Chem Courier)\nMarkkinaosuuden kehitys kauppa- ja rakennusmaaleissa Puolassa\n(volyymimääräinen, lähde: IBP Research)\nTikkurila ovat tällä hetkellä markkinajohtaja kauppa- ja rakennusmaaleissa Suomessa, Ruotsissa, Venäjällä ja Baltiassa. Puolassa Tikkurila on yksi suurimmista kauppa- ja rakennusmaalien toimittajista. Kilpailutilanne kauppa- ja rakennusmaalimarkkinoilla on viime vuosina ollut varsin vakaa, ja markkinaosuuksissa on tapahtunut vain vähäisiä muutoksia. Merkittäviä muutoksia markkinaosuuksissa on tapahtunut lähinnä yrityskauppojen yhteydessä. Teollisuusmaalimarkkinoilla Tikkurila toimittaa useille markkina-alueille erilaisia tuotteita ja ratkaisuja, ja kilpailu on pirstoutunut alueittain ja asiakassegmenteittäin.\nTikkurilan kilpailuedut\nVahvat brändit ja johtava markkina-asema\nKattava jakeluverkosto\nHyvä hinnoitteluvoima\nMaalaamiseen liittyvät palvelut\nTikkurilan kilpailijoita ovat\nVenäjällä Lakra-Sintez, Empils, AkzoNobel, ABC-Farben, Meffert, Caparol, useat paikalliset toimijat\nRuotsissa AkzoNobel, Flügger, Jotun, Sherwin-Williams, Teknos, useat paikalliset toimijat\nSuomessa Teknos, AkzoNobel, NorMaali, Sherwin-Williams, useat paikalliset toimijat\nPuolassa AkzoNobel, PPG, Sniezka, Caparol, Teknos, Jotun, useat paikalliset toimijat", "timestamp": "2019-04-26T11:50:52Z", "url": "https://www.tikkurilagroup.com/fi/konserniliiketoimintamme/markkinat"}