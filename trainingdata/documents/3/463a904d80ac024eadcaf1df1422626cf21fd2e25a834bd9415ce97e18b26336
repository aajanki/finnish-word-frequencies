{"text": "Kahvikehrät - Tiinatuulin keittiössä - Vuodatus.net\nSeiskalla meillä oli kotitaloudessa käytännön koe, jossa tuli tehdä kahvikehriä. Olin ollut koe päivänä syystä tai toisesta pois tunnilta, joten tein kehrät seuraavalla tunnilla. Opettaja kirjoitti minulle ohjeen erilliselle paperille ja meni pois. Ryhdyin lukemaan ohjetta ja jäin ihmettelemään ohjeen hiivaa: missään ei ollut mainintaa hiivan lisäämisestä kädenlämpöiseen veteen. Kysyin opettajalta asiasta, mutta hän vain totesi ettei voi sanoa mitään koska menossa on koe. Päätin toimia ohjeen mukaan, enkä lämmittänyt sitä vettä. Kehrät kuitenkin onnistuivat ja tuli opettajan arvion aika: Joo, hyviä ovat mutta miinusta tulee että näitä on 12 kappaleen sijaan 14... Harmitti kyllä melkoisesti. En tosin muista minkä numeron sain silloin tuosta kokeesta, mutta olen tehnyt kehriä muutaman kerran enkä muista että niistä olisi koskaan tullut vain 12 kpl. Nykyään olen tehnyt tupla-annoksen taikinaa, ja siitä on tullut noin 30 kehrää.\nNyt, kun tein näitä kehriä taas, tarkistelin tuota hiiva-asiaa ja niin se vain on: kehrät tehdään kylmään nesteeseen. Tein omani viimeksi kuivahiivalla, enkä ole ihan varma, onnistuivatko ne ihan kunnolla. Asiaan saattoi vaikuttaa sekin että meinasin unohtaa koko hiivan... Joissain ohjeissa pullia kehoitetaan kohottamaan. Itse kohotin, mutta mitään ei tapahtunut eli olisin voinut laittaa ne suoraan uuniin. Kehrät voi myös voidella munalla.\nJa joo, kahvikehrät eivät ole ehkä kevyin vaihtoehto kahvipöytään (250g voita), mutta ovat varmasti maistuvia :)\n1 dl maitoa tai 1 dl vettä + 2 tl maitojauhetta\n50 g hiivaa / 1.5 pss kuivahiivaa\nNypi voi ja jauhot murumaiseksi. SEkoita muut aineet keskenään ja sekoita voi-jauho-seokseen.\nVatkaa täytteen ainekset pehmeäksi.\nKauli taikina n. puolen sentin paksuiseksi levyksi. Levitä täyte ja rullaa. Leikkaa 2 cm paloja ja paista paperivuoissa 200'C 10-15 min.\n1 Lähettänyt: tiinatuuli - 9.2.2013 klo 15.05\n25-vuotiaan vaimon tekeleitä keittiöstä.\nMuita tekeleitä löytyy os. tiinatuuli.vuodatus.net\nMailia voi lähettää os. tiinatuuli (a) yahoo . com\nInspiraation etsintään\nElämäni ullakolla\nPastaaks' tässä", "timestamp": "2019-09-20T09:35:57Z", "url": "https://tiinatuulikeittiossa.vuodatus.net/lue/2013/02/kahvikehrat"}