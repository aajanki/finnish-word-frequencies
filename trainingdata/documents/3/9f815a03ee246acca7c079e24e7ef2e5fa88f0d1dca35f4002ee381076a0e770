{"text": "Johnny Ace – Wikipedia\nJohnny Ace syntyi Memphisissä, Tennesseessä[1] ja sai peruskoulutuksensa LaRose Grammar Schoolissa ja Booker T. Washington High Schoolissa.[2] Palveltuaan toisen maailmansodan aikana merivoimissa hän liittyi pianistiksi Adolph Duncanin yhtyeeseen. Hän soitti myös B. B. Kingin kanssa. Pian muusikko otti käyttöön taiteilijanimensä ja solmi levytyssopimuksen Duke Recordsin kanssa. Hänen ensimmäinen äänityksensä vuodelta 1952[2] \"My Song\" oli R&B-listojen kärjessä monta viikkoa.\nTulevina vuosina monet Acen Duke Recordsilla julkaisemat kappaleet nousivat listahiteiksi. Näistä ykkössijalle nousivat \"The Clock\" ja \"Pledging My Love\".[3] Hän alkoi kierrellä ja esiintyi monesti yhdessä Big Mama Thorntonin kanssa. Eräällä kiertueellaan Teksasin Houstonissa hän ampui itsensä humalatilassa kesken venäläisen ruletin. Hautajaisiin 2. tammikuuta 1955 osallistui arvioidut n. 5 000 ihmistä.\nJohnny Acen uraa edesauttaneita henkilöitä olivat levypomo Don D. Robey, Buffalo Booking Agencyn Evelyn Johnson ja memphisiläisen WDIA-radioaseman James Mattis. Ace sai vuosina 1954 ja 1955 useita tunnustuksia sellaisilta organisaatioilta kuin Cash Box, BMI, Billboard ja The Automatic Music Industry of America.[2]\nJohnny Acen kappaleista on tehty covereita, kuten Aretha Franklinin vuonna 1968 äänittämä versio \"My Song\" -laulusta. Paul Simon on kirjoittanut laulun \"The Late Great Johnny Ace\".\n↑ http://www.allmusic.com/artist/p3500\n↑ a b c LP-levyn Memorial Album for Johnny Ace (Ace Records CH 40, 1981) kansiteksti.\n↑ Juhani Ritvanen: Johnny Ace: Memorial album for. (Levyarvostelu) Blues News, 1982, 15. vsk, nro 2, s. 36. Helsinki: Suomen Afroamerikkalaisen musiikin Yhdistys r.y.\nHaettu osoitteesta http://fi.wikipedia.org/w/index.php?title=Johnny_Ace&oldid=12878628\tLuokat: Itsemurhan tehneetYhdysvaltalaiset laulajatVuonna 1929 syntyneetVuonna 1954 kuolleetRhythm and blues -muusikot\tNavigointivalikko\nSivua on viimeksi muutettu 14. maaliskuuta 2013 kello 01.59.", "timestamp": "2013-05-23T10:04:37Z", "url": "http://fi.wikipedia.org/wiki/Johnny_Ace"}