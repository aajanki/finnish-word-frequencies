{"text": "72. TABULARIUM – Porin Aarre\n72. TABULARIUM\n71. KAPELLA\nYksi kommentti artikkeliin “72. TABULARIUM”\nTyly massa, mutta mittasuhteiltaan ok. Luultavasti massa tulee tuosta kuitenkin nousemaan korkeammalle/kasvamaan koska välipohjat näyttävät nyt liian ohuiksi mitoitetuilta ja haluttua kuuden metrin varastotilaa ei juurikaan näytä löytyvän. Museotilat toimivat ihan hyvin, mutta miksi näyttelytilojen reitti on pitänyt luiskata? On työturvallisuusriski jos painavia tavaroita joutuu kuljettamaan luiskaa pitkin. Varastotilaa on liian vähän ja varsinkin haluttua 6m varastotilaa tuskin on lähelläkään tilaohjelman mukaiset 3000m2. Rakennus on turhan suljettu ja synkkä. Näyttää siltä, että suunnitelmassa on sivuutettu ja jätetty ratkomatta ikävät realiteetit ja se on tehty mistä on helpoimmalla päästy.\nSaavutettavuus huono ja pääsisäänkäynti jää hieman syrjäiseksi koska rakennus jäsentää ympäristöä huonosti eikä avaa miellyttäviä yhteyksiä. Itä-Länsi-yhteys puuttuu alueelta kokonaan. Lisäksi aukiomaiset tilat puuttuvat ympäristöstä ja ravintolakin tuntuu olevan piilossa. Nortamon puiston ja viheralueiden suunnittelu jäänyt vähäiseksi. Nyt nortamon puisto jää oudoksi tilaksi jota rajaavat lastauslaiturit ja josta ei oikeen pääse mihinkään. Kilpailuohjelman tahtotila olisi, että puisto toimisi ikäänkuin porttina uuteen museoon. Miksi leikki on poistettu puistosta? Voiko uuden asuinrakennuksen tosiaan toteuttaa kiinni toiseen suunniteltuun asuinrakennukseen?\nOtavan ja Satakunnan museon käyttö pohdittu huonosti. Otavaan ei luultavasti kannata sijoittaa palokuormaltaan hurjaa arkistotilaa. Satakunnan museon julkisivuun en soisi enempää uutta aukotusta pilaamaan alkuperäistä ideaa ja harmi menettää hieno näyttelytila jaettuina pienempiin työtiloihin, varastolle ja toimistoille.", "timestamp": "2020-01-19T23:00:15Z", "url": "https://aarre.pori.fi/?p=554"}