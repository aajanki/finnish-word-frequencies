{"text": "Riku Jokisesta Kirjatoukka, Warelius-palkinnot Mazzarellalle ja Putus-Hilasvuorelle | Kokemäenjokilaakson Uutiset\nRiku Jokisesta Kirjatoukka, Warelius-palkinnot Mazzarellalle ja Putus-Hilasvuorelle\nUutiset\t 30.6.2017\nVanhan kirjallisuuden päivien avajaisissa jaettiin tunnustuksia.\nSuomen Antikvaariset Kirjakauppiaat ja Suomen Antikvariaattiyhdistys palkitsivat Vuoden kirjatoukan arvonimellä Bibliophilos-lehden päätoimittaja Riku Jokisen. Häntä kuvaillaan intohimoiseksi bibliofiiliksi. Jokinen myös muun muassa toimii Bibliofiilien Seuran johtokunnassa.\nSuomen tietokirjailijoiden yhdistys jakoi Warelius-palkinnot. Tunnustukset myönnettiin tietokirjailija Merete Mazzarellalle ja oppikirjailija Titta Putus-Hilasvuorelle.\nTieteellisten teosten lisäksi Merete Mazzarella on julkaissut muun muassa muistelmia ja esseekokoelmia. Hänet tunnetaan myös kolumnistina ja kriitikkona.\nTitta Putus-Hilasvuori on laatinut oppimateriaaleja lukioon ja peruskouluun 1990-luvun alusta lähtien tehtäväkirjoista sähköisiin opetusaineistoihin. Putus-Hilasvuori on ollut tekemässä useita historian ja yhteiskuntaopin sarjoja, kuten Aikalainen, Historia ajassa ja Ihmisen aika.\nPalkinnot luovuttivat Suomen tietokirjailijoiden toiminnanjohtaja Jukka-Pekka Pietiäinen ja yhdistyksen palkintolautakunnan puheenjohtaja Markku Monni. Warelius-palkinto jaettiin ensimmäisen kerran vuonna 1985.\nKulttuuri · Sastamala · Vanhan kirjallisuuden päivät 2017\nSeuraava: Omakotitaloon murtauduttu Huittisissa\nEdellinen: Säkylän kunnanhallitus ei esitä perusturvajohtajan irtisanomista", "timestamp": "2018-02-23T19:55:41Z", "url": "http://www.kokemaenjokilaakso.fi/2017/06/30/riku-jokisesta-kirjatoukka-warelius-palkinnot-mazzarellalle-ja-putus-hilasvuorelle/"}