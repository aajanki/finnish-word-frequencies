{"text": "Pyöräilysortsit ovat nyt kaikilla - Gigi Hadid pukee ne näin\nUnohda leggingssit – nyt kaikilla on kasaritrikoot\n06.08.2019 klo 20:33\nPyöräilysortseista on tullut uusi must have -vaate, ja esimerkiksi huippumalli Gigi Hadid ei enää mitään muuta päälleen puekaan.\nKatso videolta, kuinka upealta malli Gigi Hadid näyttää pyöräilysortseissa. Backgrid\nAiemmin emme olisi voineet kuvitellakaan kasarilta tuttuja pyöräilytrikoita haastavamman näköistä trendiä, mutta nyt ihastelemme niitä päivittäin. Pyöräilysortsit ilmestyivät muotitietoisten päälle jo viime vuonna, mutta tänä kesänä trendi on todella lyönyt itsensä läpi kaikkialla.\nErityisesti huippumalli Gigi Hadid on ihastunut trendiin. Aiemmin leggareissa viihtynyt malli on vaihtanut suosikkihousunsa sortsimittaisiin trikoisiin, ja hänet kuvataan uusissa pyöräilypöksyissä jo harva se viikko. Lyhyistä trikoista onkin tullut leggareiden veroinen sporttisen katutyylin suosikkivaate.\nGigin rennon tyylikkäät trikooasut saavat epäluuloisetkin muodin ystävät innostumaan trendistä. Katso kuvat ja inspiroidu - joko tohdit vetää pyöräilysortsit päällesi?\nEi vain mustaa! Kirkkaan siniset leggarit toimivat simppeleiden vaatteiden rinnalla. MMVV, All Over Press\nValkoinen paita ja lenkkarit hillitsevät jopa neon-värisiä pyöräilysortseja. MAPE, All Over Press\nVäljä farkkurotsi toimii pyöräilytrikoiden parina. Huomaa myös sukat! Lexie Moreland/WWD/REX, Lexie Moreland/WWD/REX/All Over Press\nHuomaatko? Myös farkkusortsien malli on napattu pyöräilytrikoista. MediaPunch/REX, MediaPunch/REX/All Over Press\nKokomustassa asussa pyöräilysortsit ovat tyylikkäimmillään! Jännittävät trikoot tekevät muuten tylsästä asusta hienostuneella tavalla coolin. TYJA, AGNY, All Over Press\nVäljä paitapusero sopii sekin pyöräilytrikoiden pariksi. MediaPunch/REX, MediaPunch/REX/All Over Press\nPitkä takki, huppari ja buutsit toimivat pyöräilysortsien kanssa sään vähitellen viilentyessä. TYJA, AGNY, All Over Press\nMustat pyöräilytrikoot ovat vaatekaapin uusi must have. Puuvillainen versio on takuulla mukava, 14,95 e, Nelly.com\nOranssi väri on juuri niin sähäkkä, että voisimme kuvitella sen Gigin ylle. 19,99 e, Bikbok.com\nPidempi malli lienee seuraava trendsettereiden suosikki, 25 e (35 e), Stories.com\nArkajalka kokeilee uutta sortsimallia farkkuversiona, 27,95 e, Ginatricot.com\nNiken trikoot toimivat oikeastikin urheillessa, 32,90 e, Nike.com\nTyyli.com selvitti alku kesän Sideways-festareilla mitä on kesän muoti. Pasi Liesimaa\nVerkkomekko ja pyöräilytrikoot – Zoë Kravitzin morsiustyyli saa haukkomaan henkeäPyöräilysortseja ja sporttisandaaleja – tältä näyttää kesän festarimuoti! Kuuma leggaritrendi hirvittää heikkohermoista – näin käytät näyttämättä hölmöltäNew Yorkin cooleimmat asut - näistä suomalaiset voivat ottaa oppia!Täydelliset yhdessä! 7 asuideaa uuteen viikkoon", "timestamp": "2020-01-28T20:07:52Z", "url": "https://www.iltalehti.fi/streetstyle/a/89721287-7d99-4b24-9da3-819162f474da"}