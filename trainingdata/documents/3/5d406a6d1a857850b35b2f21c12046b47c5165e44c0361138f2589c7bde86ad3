{"text": "Paras vedenkestävä ripsari arkistot - Fit you too!\nParas vedenkestävä ripsari\nSiitä lähtien kun luovuin ripsipidennyksistä, olen koittanut metsästää sitä THE ripsiväriä itselleni! Olen hankkinut monta uutta ripsiväriä viimeisen 3kk:n aikana ja ajattelin jakaa niistä kokemuksia myös täällä blogin puolella, jotta tekin voisitte löytää sen lemppariripsarin! Tiedän, että moni teistä lukijoistakin on varmasti joko luopunut tai suunnittelee ripsipidennyksistä luopumista lähiaikoina ja viimeisimmän ripsivärin ostosta on voinut kulua jo hyvä aika.\nMikä ripsiväri sopisi parhaiten etenkin näin tönköille ja suorille ripsille, kuten itselläni on? Ja parasta olisi, jos se olisi vielä saatavissa marketissa, eli hinta olisi alle 20€.\nRipsipidennysten poiston jälkeen ripseni olivat aika onnettomat! Olin suoraan sanottuna kauhuissani, ero pidennysten ja omien ripsien välillä oli niin suuri. Silti ajattelin antaa omille ripsille mahdollisuuden kasvaa, käytin ripsiseerumia ahkerasti ja söin biotiinia päivittäin. Ja kyllä, se toimi!\nOmat ripseni edestä\nOmat ripseni yläpuolelta\nEi muuta kuin netin ihmeelliseen maailmaan ja lukemaan arvosteluita! Oikeastaan neljä ripsaria toistui koko ajan noissa keskusteluissa ja niinpä päädyin hankkimaan kaikki niistä!\nEnsimäisenä kaupasta mukaan tarttui uusi L’orealin kovasti hehkutettu ”ihmeripsari” Paradise Extatic*. Olin vähän skeptinen, koska vedellä irtoavat ripsarit eivät ole koskaan olleet mieleeni. Ne suoristavat ripset hetkessä taivutuksen jälkeen ja usein myös varisevat. Olin silti liian utelias, joten ripsiväri lähti testiin hintaan 14,50€. Ei paha hinta ollenkaan, jos ripsari tekee sen mitä lupaa, eli ”antaa volyymia ja intensiivistä pituutta”.\nJos ripsarista olisi vedenpitävä versiota saatavilla suomessa, niin siinä voisi olla kovasti potentiaalia! Tämä vesiliukoinen versio tekee saman minkä muut lajitoverinsa, eli suoristaa tönköt ripseni hetkessä. Buu. Pitkätkin ripsetkin saa näyttämään lyhyiltä, jos ne sojottavat suoraan eteenpäin. Tästä ripsarista olen lukenut niin paljon ylistyssanoja, että olin todella toiveikas, mutta jouduin kyllä hieman pettymään. Tuntui, että niin moni vannoo nykyään tämän ripsarin nimeen!\nEn myöskään ole tuollaisten isojen ripsareiden ystävä, joissa on siis jumbo-kokoinen levityspää. Tykkään pienestä levitysharjasta, jolla saa pikkutarkkaa jälkeä. Olen sellainen kohmelokäsi, että sotken helposti yläluomeni.\nTämä ripsari saa multa arvosanaksi 2,5/5. Ei se susihuono ole ja varmasti pitkille ja taipuisille ripsille voi olla ihan loistavakin tuote! Ripsaria riittää hyvin yksi kerros ja se tarttuu hyvin ripsiin. Se jää kuitenkin heittämällä viimeiseksi hankkimani neljän maskaran kisassa.\nRirpsissä L’oreal Paradise Extatic -maskara\nKiinnostaako teitä tietää mitä muita ripsareita olen testannut? Mikä on teidän suosikkiripsarinne??\nPs. Älkää ihmetelkö tosi tummia kulmiani, mulla oli eilen Riinalla kulmien microbladingin vahvistus, joten kulmat ovat vasta parantumisvaiheessa! Jos olet harkitsemassa itsellesi samaa toimenpidettä, niin Browriina täällä Helsingissä on todella tunnettu, tarkka ja luotettava tekijä. Voin suositella hänen tekemiä kulmia täydestä sydämestä! <3\nAvainsanat: Edullinen ripsari Loreal Extatic Markettiripsari Paradise maskara Paras edullinen ripsiväri Paras kaupan ripsiväri Paras maskara Paras ripsari Paras ripsiväri Paras vedenkestävä maskara Paras vedenkestävä ripsari", "timestamp": "2018-10-22T10:40:58Z", "url": "http://fityoutoo.fitfashion.fi/avainsana/paras-vedenkestava-ripsari/"}