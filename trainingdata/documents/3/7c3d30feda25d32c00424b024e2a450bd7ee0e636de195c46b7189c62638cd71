{"text": "Beat Zehnder kertoo, miten Kimi Räikkönen liittyi Alfa Romeolle\nJUURI NYTMihin katosi Mona Carita? 80-luvun seksikäs discoprinsessa muistetaan hiteistään\n03.06.2020 klo 21:34\nSopimusneuvotteluiden käynnistyttyä niitä ei kauaa pöydän ääressä hierottu.\nKimi Räikkönen ja Beat Zehnder tuntevat toisensa jo suomalaisen F1-uran alkuajoilta. AOP\nF1-talli Alfa Romeon tiimipäällikkö Beat Zehnder on muistellut Autosportille Kimi Räikkösen kanssa käymiään sopimusneuvotteluja. Yhteistyötä viriteltiin jo kauan ennen lopullista siirtoa.\nRäikkönen kisasi Ferrarilla 2014–2018, kunnes italialaistalli päätyi nostamaan Charles Leclercin suomalaisen tilalle Sebastian Vettelin tallikaveriksi. Räikkönen siirtyi toiseen suuntaan Leclercin paikalle Alfa Romeolle, joka tunnettiin aiemmin Sauberin nimellä.\nZehnder kertoo keskustelleensa hyvän ystävänsä Räikkösen kanssa siirrosta jo vuotta aiemmin, kaudella 2017.\nNeuvotteluihin ryhdyttiin kyseisen kauden Britannian GP:n jälkeen. Keskusteluyhteys avattiin yhteisellä lentomatkalla Räikkösen yksityiskoneessa kotimatkalla Sveitsiin.\n– Neuvottelin asiasta jonkin aikaa. Hän sijoittui kisassa kolmanneksi, ja hän antoi minulle kyydin. Silloin aloimme keskustelemaan hänen tulevaisuudestaan, Zehnder paljastaa.\nRäikkösen asema Ferrarilla oli vaikea. Tallin hierarkiassa suomalainen oli alistettu Vettelin MM-haaveiden tukijaksi. Se oli tehty hyvin selväksi jo alkukauden aikana taktisilla päätöksillä.\nZehnder käytti tätä koukkuna Räikkösen mielenkiinnon herättämiseks\n– Sanoin hänelle: kuulehan, jos et halua ajaa enää Ferrarilla tai he vähättelevät sinua, ota minuun yhteyttä. Minä mahdollistan siirtosi. Löydämme kyllä ratkaisun, jos vain haluat palata takaisin Sauberille. Meillä oli useita tämänkaltaisia keskusteluita vuosien aikana.\nSopimus syntyi tunneissa\nRäikkönen tietää, mihin suuntaan Alfa Romeon F1-autoa tulee kehittää. AOP\nTuo keskustelu ei vielä johtanut mihinkään, mutta reilun vuoden päästä tilanne oli eri. Kun kaikille osapuolille selvisi Leclercin nousu Ferrarille, alettiin vanhoja puheita lunastamaan.\n– Olimme Kimiin välittömässä yhteydessä. Teimme sopimuksen parissa tunnissa. Tai no, itse asiassa kyse oli yhteisymmärryksestä, sillä Kimi ei lue sopimuksia, Zehnder vitsailee.\nZehnder, joka työskenteli Räikkösen kanssa Sauberilla jo suomalaisen debyyttikaudella 2001, ihailee kuljettajansa paneutumista ajamiseen.\n– Hänellä on aina ollut hyvä tuntuma autoonsa. Nykyään hän tietää, mitä hänen pitää muuttaa autossaan ja miten se vaikuttaa auton käytökseen. Hänen tekninen tietämyksensä autosta on todella, todella hyvää. Hän on myös erittäin motivoitunut, eikä hän kaunistele asioita.\nMekaanikontaidot tulevat ilmi välillä myös palavereissa.\n– Joskus insinöörien tulisi tehdä tarvittavat muutokset, mutta Kimi voi nousta esille ja sanoa ”ei ei ei, uskokaa minua, meidän ei tule edetä tuolla tavoin, vaan tähän suuntaan”. Hän on hyvin selkeä mielipiteissään.\nKimi Räikkösen erikoiset käytöstavat saivat Lotus-pomon aluksi kiehumaan – ”Olin raivoissani!””Räikkösen nopeus ja Schumacherin työmoraali” – leipovatko nämä ainesosat nuoren F1-tähden kaikkien aikojen kuljettajaksi?Alfa Romeo teki Kimi Räikkösen kanssa nolon mokan – suomalaisen hyvä ystävä otti syyt niskoilleen: ”Suurin virhe, jonka olen tehnyt 25 vuoden aikana!”Heikki Kovalainen kertoo, kuinka välit Mika Häkkiseen viilenivät: ”Se oli ehkä seuraava virhe”F1-sisäpiiriläinen: Mick Schumacherin unelma on lähellä - Kimi Räikkösen päätöksellä ratkaiseva vaikutus", "timestamp": "2020-07-05T03:33:31Z", "url": "https://www.iltalehti.fi/formulat/a/9e5a2052-5586-4513-a959-c58fdacdeb46"}