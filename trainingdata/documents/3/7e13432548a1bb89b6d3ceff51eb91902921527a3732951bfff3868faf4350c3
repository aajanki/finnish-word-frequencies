{"text": "Rammstein stadion-kiertueelle, Tampere mukana!\nRammstein on tänään julkaissut ensi kesän kiertuekalenterinsa ja mukana on myös Tampereen Ratinan stadion! Kyseessä on yhtyeen ensimmäinen stadionkiertue käsittäen yhteensä 28 keikkaa ympäri Eurooppaa touko-elokuussa 2019. Yhtyeen kotisivujen mukaan odotettavissa on todellinen spektaakkeli:\n\"Yhtyeen dramaattisen ja täydellisesti toteutetun lavashown nähneet saattavat ajatella ettei show voi kasvaa enää tämän suuremmaksi, mutta Rammsteinin kohdalla voitte olla varmoja että yhtye on suunnitellut jotain todella erikoislaatuista näille jättikeikoille!\"\nNoin 30 000 henkeä vetävän Ratinan stadionin keikka on lauantaina 10. elokuuta. Liput tulevat myyntiin ensi torstaina 8.11 klo. 10 Lippu.fi:ssä. Virallisen LIFAD-yhteisön jäsenille ennakkolipunmyynti avautuu jo maanantaina 5.11.\nKatso koko keikkakalenteri Kiertue-osiosta.\nRammstein kertoo kotisivuillaan seitsemännen studioalbumin olevan lähes valmis! Yhtye on myös julkaissut pari kuvaa albumin orkesteri- ja kuoro-osuuksien nauhoituksista Valko-Venäjän Minskistä. Veikkauksemme mukaan levy tullaan julkaisemaan vielä joulumarkkinoille.\nPÄIVITYS 6.10:\nPaulin MusicRadarille antaman haastattelun mukaan uusi albumi julkaistaan keväällä 2019.\n\"Tällä hetkellä näyttää siltä että albumi julkaistaan ensi keväänä. Emme ole tuottaneet albumia soittamalla jokainen yksilönä, vaan enemmänkin soittamalla yhdessä. Pidimme soundista niin paljon että päätimme äänittää albumin yhtyeenä. Saa nähdä miten idea toimii albumilla, mutta ideana on siis että kuulet bändin soittavan, voisi sanoa että albumilla kuuluu live-soundimme.\"\nLue koko haastattelu täältä.\n«Seuraava 1 2 3 4 5 6 7 8 9 10 11 12 13 14 15 16 17 ... 19 ... 21 ... 23 ... 25 ... 27 ... 29 ... 31 ... 33 ... 35 ... 37 ... Edellinen»", "timestamp": "2020-07-02T14:40:39Z", "url": "https://www.rammstein-hq.com/index.php?id=mein_land_teasereita&number=6&start_from=36&category=1"}