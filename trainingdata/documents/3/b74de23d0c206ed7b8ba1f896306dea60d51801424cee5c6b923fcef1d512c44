{"text": "Huomenta päivää! Eilen käytiin vielä Times Squaren ympäristössä käppäilemässä ja ihmettelemässä maailman menoa. Kaduilla on ties mitä lipuntyrkyttäjää ja esiintyjää. Limusiineja ja hienoja autoja on niin, että niihin ei enää kiinnitä huomiota. Länsi-itä suuntaiset kadut ovat tosi kapeita ja täällä lähes kaikki kadut ovat yksisuuntaisia. Väsy alkoi kuitenki painamaan aika aikasin illalla, koska tämä eka vuorokausi oli meille 31h pitkä aikaeron vuoksi.\nNyt herättiin viiden aikaa pirteenä ja selattiin ajankuluksi nopeesti telkkarin tarjonta. Nyt vain vaatetta niskaan ja kamera taskuun ja takas kaduille hillumaan. Tänään olisi tarkoitus jatkaa lähiympäristön tutkiskelua, kenties kävelemällä 34th street idästä länteen ja mahdollisesti samalla lenkillä 5th Avenue… tarina jatkuu illalla kun päästään takaisin.\nEipä tässä ihan iltaan asti mennyt, kun alko jalat painamaan ja kameran akku loppumaan. Lähdettiin aamusta heti seitsämän aikoihin kävelemään 42st streetiä lännestä itään päin. Matkalla tuli vastaan kuuluisa Madame Tussauds (what ever) vahakapinetti, johon olisi trakoitus mennä toikkaroimaan vielä tänään. Aamulla käveltiin vain ohi ja jatkettiin katua pitki aina Bryant Parkiin asti, johon pysähdyttiin katselemaan maisemia. Puiston vieressä oli New Yorkin jättikirjasto, mutta se ei ollut auki vielä niin aikasin. Ehkä käydään siel viel jossain vaihees sit. Istuskelun jälkeen haettiin korttelin päästä Amerikkalaista aamupalaa eli Bagelit munalla ja pekonilla. Lisäksi otin juomaksi Blak Coca colaa eli sitä kivaa Colaa joka on kahvin makusta. Noh… olihan se ihan OK. Bageli oli kyllä todella rasvainen ja ei sitä pystynyt kumpikaan syömään kokonaan. Muutenkin Times Squaren alueella (monta korttelia) on ilmassa todella vahva rasvan käry. Joka paikassa on rasvasta purtavaa tarjolla. Myös roskat on täällä tapana jättää kadun reunaan ja myös niistä irtoaa mukavat aromit.\nAamupala syötiin Bryan Parkissa, jonka jälkeen jatkettiin itään 42st streetiä. Seuraavaksi vastaan taisi tulla Grand Central Terminal, joka on New Yorkin pääasema(juna). Todella iso halli teki kyllä vaikutuksen, mutta eipä me siellä silti kauaa jaksettu hengata, kun piti päästä näkemään lisää. Matka jatkui ja vastaan tuli kaikenlaista kivaa, kuunnes lopulta päästiin East Riverin rantaan, jossa on YK:n päämaja. Sitä hetken pällisteliin ja lähdettiin taas palloilemaan tällä kertaa rantaa pitkin pohjoiseen.\nPalloilu johdatti Central Parkin eteläosaan, jonka vieressä on TIETOKONEKAUPPA! Eli Apple Store on 5th Avenue. Kauppa oli todella hieno. Ulkoa se on iso Lasikuutio, josta pääsee alas maan alle, missä itse kaupan tilat on. Tietokoneiden ja iPodien jälkeen siirryttiin rauhottumana viereiseen Central Parkiin. Ostin jätskiä ja hyvää oli! Palmunen tyytyi vesipulloonsa. Puisto on kyllä nätti paikka ja ilma on heti paljon parempi ja raikkaampi kuin kapeilla kaduilla.\nCentral Parkista lähdettiin kävelemään 5th Avenueta etelään ja matkalla tuli monenlaisia nähtävyyksiä ja kauppoja vastaan. 5th Avenue on New Yorkin kauppakatu ja myös samalla yksi maailman kalleimmista kaduista. Pika visiitti Saks tavarataloon osoitti, että rumakin takki voi maksaa tuhansia dollareita. Myös Marilyn Monroen nimmarin olisi irronnut huokealla 55000 dollarilla. Käytiin myös 3 kerroksisessa Disney kaupassa, jossa oli myös disney aihisia maalauksia. Hulpeilla hinnoilla varustettuna tietenkin. NBA kaupassa poikettiin myös. Kadulla oli monia monia todella hienoja kauppoja joihin ei kehdattu edes shortsit jalassa mennä sisään. Monessa kaupassa oli oven avaaja (siis ihminen). Siinä on hieno ammatti!\nNälkä alkoi kurnia ja jalat painaa, niin suunnattiin takaisin koti kulmille Times Squarelle. Siellä oli käynnissä joku suutelukisa, mutta ei jääty ihmettelemään. Palmunen haki Delistä ruokansa ja minä tietty McDonaldsista. Ruoat mukkaan ja huoneeseen leputtamaan jalkoja ja naputtamaan tätä. Tuon aamun + iltapäivän reissun aikana onnistuin ottamaan 163 valokuvaa. Pian pitää lähteä taas tutkimaan paikkoja ja napsimaan lisää… vaikka kuvista ei kyl saa oikeen oikeeta kuvaa paikasta.\nKello 20:52 paikallista aikaa ja kuvia on tullut 160 lisää. Joku voisi luulla minua turistiksi täällä. :) Ruoan jälkeen suunnattiin 42th streetille katsomaan vahanukkeja Madame Tussaudin luokse. Paljon oli nukkeja ja todella hinosti tehtyjä. Paikassa oli tosi hassua kävellä, kun ei erottanut helposti nukkeja oikeista ihmisistä. Erehdyksiä tuli kumpaankin suuntaan. Alla kuva, jossa kummastelen jotakin ja joku kummastelee minua. ;)\nMinä Madame Tussaudissa. Jessica Simpson tsekkailee selvästi ;)\nAlla vielä kuva 42th Streetistä, jossa näkyy McDonalds josta hain päivälliseni. Tämä kuva on otettu Madamme Tussaudista.\n42th street näkymä\nTussaudsin jälkeen lähdettiin 39th streetille katsomaan NBS studiota ja Rockefeller Plazaa. Rockefellerin alla on iso ostoskeskus, jossa hetki pyörittiin, kunnes löydettiin hissi pilvenpiirtäjän huipulle. Käytiin sieltä katsomassa ensimmäinen silmäys New Yorkista ylhäältä. Maisemat oli tosi hienot vaikka vähän pilvistä olikin eikä nähnyt kuin noin 5km päähän. Alla on yks monista kuvista. Kuvassa näkyy kivasti Central Park puisto New Yorkin keskellä. Puisto on noin 4km pitkä ja jonkun verran leviä.\nCentral Park Rockefeller pilvenpiirtäjän katolta\nJalat teki kuolemaa ja käännyttiin takaisin hotellia kohti. Iltapala haettiin luonnollisesti taas McDonaldislta ja Palmunen menikin sitten nukkumaan. Itse lähdin vielä Times Squarelle kameran kanssa pyörimään ja koittamaan vangitsemaan tunnelman mahdollisimman hyvin. Alla pari kuvaa, jotka tuli äskön otettua. Nyt nukkumaan, että jaksaa taas huomenna porhaltaa!", "timestamp": "2013-05-20T08:38:08Z", "url": "http://www.taimila.com/?page_id=488"}