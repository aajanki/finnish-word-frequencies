{"text": "Radiossa Psykedeliaa, Kellohallissa Mad Cookia, Viikon matkakohteena P-Korea - Blog from Tavastila, Finland | Madventures\nRadiossa Psykedeliaa, Kellohallissa Mad Cookia, Viikon matkakohteena P-Korea\nYo yo yokahainen, laiha poika lappalainen!\nFres*** jäl****äiset reissut ja Mad Mannersin viime hetkien deadlinekuumotusten ja painoonsaattamispuserrusten jälkeiset toipumiset ovat jo ajan historiaa... Truths & Rights surfaa taas tänään Basson edistyksellisen radioaallon harjalla, klo 17-20!\nTeemamme on edellisen lähetyksen universumista looginen siirtymä: siis psykedelia! Mistä tässä tsaikedelisessa aiheessa oikeastaan on kysymys? Onko tajunnan laajennus tulevaisuudessa osa terveyspalveluja, matkustaako ihmiskunta ulkoavaruuden asemesta oman mielensä kosmoksiin?\nAiheesta tulitukea antamaan saapuu farmakologian dosentti Markus Storvik Kuopion yliopistosta.\nMuuten musiikki ja asia aikovat noudatella psykedeelistä linjaa, mutta Viikon politrikkailut on tänään trippailemassa eli matkalla telefuuniverkkojen ulottumattomissa. Perjantaipulloa juonitaan parhaillaan, ja Goavääpeliähän ei mikään voisi tällaisesta jakson sattuessa pitää studiosta veks!\nLet's go trippin' sano Dick Dale. Tulkaa mukaan shoutboksin tai ihan vaan hörtsarien kautta.\nJa edellinen jaksohan oli vielä toistaiseksi julkaisematta...\nhttp://tr.mp3.fi/basso/E027\nHuomatkaa muuten pkm:n väsäämä smuutti playeri ko. sivulla! Youtubeen ilmestyy akuutilla viiveellä, mikäli kokemuksemme oikein sanoo.\nVieraana oli akatemiaprofessori, tietokirjailija, kosmologi Kari Enqvist ja teemana tosiaan universumi.\nNauttikaatten myös jälkilähetyksestä.\n01. Kraftwerk: Spacelab\n02. Rättö & Lehtisalo: Avaruusshampanja\n03. Laila Kinnunen: Linnunrata\n04. Jontti & Jodarok: Perusabduktiotarinaa\n05. Jean-Michel Jarre: Magnetic Fields 2\n06. Mona Carita: Suoraan taivaalta\n07. Tuomari Nurmio: Punainen planeetta\n08. George Garanian & The Melodian Jazz Ensemble: The Big Search\n09. David Bowie: Space Oddity\n10. The Beatles: Across The Universe\n11. Fredi: Muukalainen\n12. Rauli Badding Somerjoki: Hymyile, Miss Universum\n13 (GVPK). Prana: Future Space Travellers\n14. Aksu: Oletpas hiivatun rumanlainen\n15. Hidria Spacefolk: Endymion\n16. Peter Auty: Walking In The Air\n+ Lauri Viidan runo Oli tähtiä alla ja yllä (kokoelmasta Suutarikin suuri viisas / WSOY 1961)\nVielä on huomautettava, että marraskuun alussa järkättävät Mad Cook Dinnerit ovat täyttymässä uhkaavasti! Kantsuu siis toimia nopeasti ja varata pöytää pian osoitteesta [email protected]\nhttp://www.kellohalli.fi/tapahtumat/12-tapahtumat/marraskuu-2012/24-madcook.html\nNähdään kapakassa...\nViikon matkakohteen on oltava psykedeelisin valtio, mitä maa tällä hetkellä päällään kantaa. Valinta on helppo...\nItse suuri johtaja katselemassa megalomaanisen kokoisten sotilasparaatien robottimaisen tarkasti marssivia sotilaita.\nKeskellä Pjongjangia nouseva, 330-metrinen avaruusaluksen näköinen rakennelma, josta on piakkoin tulossa yksi maailman korkeimmista hotelleista.\nPjongjang robocops. Liikennevalojen asemesta kadunkulmissa on pelottavannäköisiä, robotin kaltaisesti liikkuvia naisliikennepoliiseja.\nBaekdu-vuori ja sen suuri kraaterijärvi - yksi niistä harvoista landemestoista, joihin turisti pääsee ohjatulla matkallaan. Pohjois-Koreassa matkustavaista seuraa joka käänteessä kaksi hallituksen \"opasta\".\nKansalaisilla ei ole minkäänlaisia ihmisoikeuksia, mutta ainakaan ei tarvitse sateessa kärvistellä: Loistava toveri ja Suuri seuraaja Kim Jong-Un eli Ylipäällikkö pystyy halutessaan muuttamaan vaikka säätilan.", "timestamp": "2019-04-19T06:36:47Z", "url": "https://www.offexploring.com/madventures/blog/finland/tavastila/20121012124742"}