{"text": "Metsäjooga - Mia Jokiniva - Om Yoga -koulu, Tampere\n32.90 € sis. alv.\nSuomalainen eli muinoin koko elämänsä metsässä ja metsästä. Nykyään metsä tarkoittaa hyötytavaraa tai ”terveysmetsää”, jolta halutaan mahdollisimman tehokkaita hyvinvointivaikutuksia. Mia Jokinivan Metsäjooga-kirja kutsuu sinut seurustelemaan metsän kanssa ja tutustumaan asioihin, joita metsä voi opettaa kulkijalleen. Metsäjooga palauttaa joogan luonnon helmaan ja tarjoaa vaihtoehtoja tutuille jooga-asennoille kivien, kantojen, puunrunkojen ja erilaisten maaston muotojen inspiroimana. Metsä on myös suomalaisen kansanperinteen ja mytologioiden koti: Kalevalan tietäjät nousevat intialaisten joogagurujen asemesta opastamaan, kuinka yhteys itseen ja omiin juuriin voimistuu, kun luontoyhteys vahvistuu. Metsäjooga tarkoittaakin paitsi liikkeitä, aistiharjoituksia ja mielenhallintaa, myös ykseyskokemuksen etsimistä kaiken elävän kanssa.\nKategoria: Kirjat ja musiikki Avainsanat tuotteelle asanaharjoitus, hengitys, Jooga, Joogafilosofia, joogakirja, Kalevala, kansanperinne, luonto, luontoyhteys, metsäjooga, mytologia\nMetsäjooga sisältää runsaasti joogamateriaalia: filosofiaa, muuta teoriaa ja käytännön harjoituksia.\nMetsäjooga-kirjasta sanottua:\n“Metsäjooga-kirjan syvälle luotaava tietämys tai oikeastaan haluan käyttää sanaa viisaus löi ällikällä. Kirja on huikea tietopaketti ihmisen hyvinvoinnista fyysisestä, psyykkisestä, kulttuurisesta ja myös ekopsykologisesta näkökulmasta.\nMetsäjooga tarjoaa myös insiproivalla tavalla joogaa Kalevalan hengessä. Ainakin itselleni hieman pölyttynyt kansalliseepoksemme heräsi kirjan tekstin ja harjoitusten myötä aivan uudella tavalla eloon. Yhteys luontoon ja omiin kansanuskomuksiimme on mahtava voimavara. Kiinnostava oivallus on myös kahden varsin erilaisen kulttuurin, Intian ja Suomen mytologioiden samankaltaiset piirteet.”\n– Outi Rinne, psykologi –\n“Harvemmin mikään TIETOkirja saa aikaan kylmiä väreitä lukiessa, mutta Mia Jokinivan uutta Metsäjooga-kirjaa on iho ollut kananlihalla useamman kerran. Itselleni käy niin myös sisuksia hivelevää musiikkia kuullessa – niinpä tämä kirja kiilaa nyt heti vuoden vaikuttavimpien joukkoon. Joogan ei tarvii kiinnostaa etukäteen, etteikö tämä opus voisi olla kiinnostava, on nimittäin ihan hurjasti myös luontofaktaa, mytologiaa, eettisiä pohdintoja ja tämän hetken oma suosikkiaiheeni eli elämän ja kuoleman kiertokulun pohdiskelu löytyy myös kirjasta.”\n– Kaisa Jaakkola, valmentaja ja tietokirjailija –\nKustantaja: Gummerus kustannus, kesäkuu 2018\n26.90 € sis. alv. Lisää ostoskoriin", "timestamp": "2019-03-24T20:16:26Z", "url": "https://omyoga.fi/tuote/metsajooga/"}