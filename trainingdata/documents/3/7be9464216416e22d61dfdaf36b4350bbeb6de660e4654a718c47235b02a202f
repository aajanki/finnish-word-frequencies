{"text": "Sydämeni sinne jäi. - painomustetta ja petunioita - Vuodatus.net\nTai ainakin osa siitä. Ihan oli mukavaa tulla kotiin kuitenkin.\nSiskon kanssa on ulkoiltu enemmän ja vähemmän reippaasti pitkin Pyhätunturin ja Luoston seutuja. 110% onnistunut loma, eipä muistunut työasiat mieleen. Eikä paljon muutkaan vähemmän mukavat asiat.\nNäkymä Kultakerolta Pyhäjärvelle\nIsokuru käveltiin läpi hartaudella ja n. 400 rappusen kiipeämisen jälkeen olivat maisemat yhä todella komeita.\nYhtenä päivänä vei ulkoilureitti upealle suolle. Takana Noitatunturi, Sisko on käynyt siellä ja sanoi, ettei kyllä lähde sinne uudelleen. Sen verran vaikeakulkuinen oli polku yli tunturin. Ei sitten menty.\nSama reitti kulki läpi lehtomaisten purolaaksojen\nPitää varmaan ostaa uusi kamera, kun tämä vanha on jo , no niin, vanha.\nYhdeksän tuntia huristeltiin sunnuntaina siskon kotiin Vaajakoskelle. Heräsin jo neljältä maanantaiaamuna ja kun ei kerran nukuttanut enää niin ajelin kotiin neljä tuntia.\nMies oli kertonut HerraLaarrssonille, että matte tulee tänään kotiin ja niinpä HerraL. oli istunut koko aamun rappusilla odottamassa. Jäi aamumakkarankin haukkaaminen kesken kun HerraL kuuli auton ajavan pihaan. Ja sen jälkeen onkin olleet uskolliset kavaljeerit seuraamassa jokikistä askelta. Enkä tarkoita nyt Miestä.\n2 Lähettänyt: ltp54 - 12.9.2016 klo 19.02", "timestamp": "2019-10-15T02:37:44Z", "url": "https://ltp54.vuodatus.net/lue/2016/09/sydameni-sinne-jai"}