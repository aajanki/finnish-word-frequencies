{"text": "Verkkorintama: Beyond Good & Evil HD / Arvostelut / pelaaja.fi\nRanskalainen toimintaseikkailupeli Beyond Good & Evil oli yksi edellisen konsolisukupolven mieleenpainuvimpia teoksia. Vaiherikas pelattavuus, puhutteleva ulkoasu ja tyylikäs äänimaailma loivat raikkaan kokonaisuuden, joka ansioistaan huolimatta jäi valitettavan pienelle huomiolle. Onkin nykypelaajien ilo, että tämä sielukas kulttiklassikko on nyt herätetty henkiin upeassa Beyond Good & Evil HD -uusintaversiossa.\nSisällöllisesti peli on tismalleen sama kuin ilmestyessään kahdeksan vuotta sitten. Pelaaja ohjaa uhkarohkeaa reportteria, joka kulkee avoimessa pelimaailmassa. Ympäristön tutkiminen, ongelmanratkonta, hiiviskelyosiot ja vastaantulijoille jutustelu määrittävät pelin noin 12 tunnin kestoa. Välillä yksinkertaiset, mutta vauhdikkaat taistelut vaativat myös huomiota. Taustalla on mielenkiintoinen, minimalistisesti kerrottu tarina, joka piirtää tehokkaasti kuvaa suuremmasta kokonaisuudesta.\nBeyond Good & Evil HD on esimerkillinen remasterointi. Grafiikka pyörii sulavasti aidossa 1080p-resoluutiossa – toisin kuin muut viime aikojen uusintaversiot. Lopputulos onkin linjakkaan kaunis peli, jota on retusoitu juuri sopivasti Michel Ancelin visiota kunnioittaen. On kuitenkin harmittavaa, että peliä vaivaavat yhä satunnaiset kuvakulmaongelmat eikä kamera-asetuksia voi säätää mieleisikseen.\nBeyond Good & Evil HD ei ole menettänyt tippaakaan alkuperäisen pelin persoonallisesta vetovoimasta. Se on lumoava ja tiivis kokonaisuus, jonka haluaa ahmia jälleen melkeinpä yhdeltä istumalta. Ja kun latauksen hintakin on edullinen, ei hankinta voisi olla houkuttelevampi.\nOce-ot\tTi, 04/05/2011 - 21:57\nBilehile-pelaaja\tSu, 04/10/2011 - 11:53\nMahtava, kiva\nArctic Fox\tPe, 05/06/2011 - 20:26\nMaineensa veroinen seikkailu\nGigoffi\tTo, 06/23/2011 - 17:57\nKiehtova ja kokemisen arvoinen\nmastapon\tPe, 06/24/2011 - 19:48\nartapo\tPe, 07/29/2011 - 22:12\ncluteusmaximus\tSu, 09/11/2011 - 14:41", "timestamp": "2019-10-20T19:46:38Z", "url": "https://pelaaja.fi/arvostelut/verkkorintama-beyond-good-evil-hd"}