{"text": "Filopiiras minuuteissa! — Gurmee.net\nTuosta piiraasta aukesi minulle kuin uusi maailma. Olin aina kuvitellut filotaikinaleivonnaiset jotenkin hankaliksi valmistaa, mutta miten väärässä olinkaan! Filotaikinaa voi ostaa pakasteena ja se sulaa nopeasti huoneenlämmössä käyttövalmiiksi. Olen parin vuoden aikana loihtinut kauniita parsakaalilla ja fetalla täytettyjä lämpimiä filopiiraita sekä näyttäviä, viehkeitä filomuffineita.\nKevään ja kesän tullessa alan usein kaivata kevyempiä ja raikkaampia makuja, eivätkä lämpimät piiraat enää oikein houkuttele. Talven täyteläisten pataruokien jälkeen kaipaan kipeästi jotain raikasta kahvipöytään. Aikani on myös kortilla joten vaatimuslistaani kuuluvat myös helppous ja nopeus. Keväinen filopiiras vastaa näihin haasteisiin vaivatta! Tämä yksinkertainen, mutta näyttävä piiras on pelastus myös yllätysvieraiden pölähtäessä kylään.\nTässä reseptissä paistan filotaikinapohjan erikseen ja täytän sen jäähtyneenä jogurtti-tuorejuustotäytteellä. Voit halutessasi valmistaa vegaanin version täytteestä korvaamalla jogurtin ja tuorejuuston esim. avokadolla ja kaurajogurtilla. Koristeluun käy mikä tahansa vihannes tai hedelmä, voit käyttää mielikuvitustasi, lempi salaattiohjettasi tai yksinkertaisesti tyhjentää jääkaappisi vihanneslokeron koristeiksi! Huolettoman kokin unelma.\n0,5 luomu sitruunan mehu\n1 pkt baby lehtikaalia\neri värisiä kirsikkatomaatteja puolitettuna\n5 cm pala kurkkua pieneksi kuutioituna\n1 carambola siivutettuna\nNosta 2 arkkia filotaikinaa piirakkavuoan pohjalle. Voitele taikinalevyt kevyesti oliiviöljyllä. Nosta päälle sitten toiset 2 arkkia ja voitele taas. Käytä pohjaan yhteensä 4-6 arkkia filotaikinaa, riippuen siitä miten paksun pohjan haluat.\nVoit leikata taikinaa reunoilta jos se roikkuu runsaasti vuoan reunojen yli, mutta kannattaa jättää taikinaa hieman reunojen yli, jotta reunat pysyvät pystyssä, eivätkä valu alas.\nPaista filotaikinaa 200°:ssa uunissa n. 5 - 10 minuuttia, kunnes se on saanut kullanruskean sävyn. Anna pohjan jäähtyä ennen täyttämistä.\nVatkaa täytteen aineet sekaisin ja lusikoi piirakkavuoan pohjalle.\nKoristele piiras haluamillasi vihanneksilla ja hedelmillä. Koristelu ja täyttäminen kannattaa tehdä vähän ennen tarjoilua.\nfilotaikina, helppo ja nopea, juhannus, juhlat, juhliin, kasvisruoka, kesä, kesäjuhlat, nopea ja helppo, Novelle", "timestamp": "2019-10-23T15:47:28Z", "url": "https://www.gurmee.net/blog/filopiiras-minuuteissa"}