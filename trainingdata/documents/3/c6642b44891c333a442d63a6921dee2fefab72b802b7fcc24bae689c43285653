{"text": "AMD julkaisi uudet Radeon Software 18.12.3 -ajurit näytönohjaimilleen - io-tech.fi\n20.12.2018 - 13:24 Petrus Laine Tietotekniikka 3\nAMD on julkaissut uudet ajurit näytönohjaimilleen. Radeon Software Adrenalin 2019 Edition 18.12.3 -ajurit ovat saatavilla Windows 7- ja 10 -käyttöjärjestelmille ja ne tukevat kaikkia yhtiön GCN-arkkitehtuureihin perustuvia näytönohjaimia.\nRadeon Software 18.12.3 -ajurit keskittyvät korjaamaan Adrenalin 2019 Edition -julkaisuajureista löytyviä ongelmia. Julkaisutiedotteen mukaan korjattujen ongelmien listalta löytyy muun muassa RX Vega -sarjan näytönohjainten muistinopeuden jumittuminen 800 MHz:iin, pelikohtaisten tuuletinprofiileiden jääminen satunnaisesti päälle pelin sulkeuduttua ja automaattisten ylikellotus- ja alivoltitusominaisuuksien varoitusten näkymättömyys Radeon Overlay -paneelissa.\nAjureissa on myös tiedossa olevia ongelmia, kuten hiiren viiveet tietyissä tapauksissa, joissa käytössä on useampi näyttö mutta yhdestä tai useammasta on katkaistu virrat, Radeon WattMan -asetusten toimimattomuus satunnaisesti RX Vega -sarjan näytönohjaimilla ja Zero RPM -ominaisuuden toimimattomuus tietyissä tapauksissa, kun käyttäjä vaihtaa automaattisen ja manuaalisen tuuletinprofiilin välillä. Voit lukea kaikista muutoksista ajureiden julkaisutiedotteesta.\nTuo wattman vika päivityksen jälkeen ihmetyttikin yhes kohtaa ryzen 2400G:n kanssa.\nOnko kellään samaa ongelmaa kuin minulla, eli Netflix jäädyttää kaiken koneen toiminnan täysin näillä uusilla ajureilla ja Cnromea käyttäen. En ole vielä tutkinut muilla selaimilla.\nNäiden kanssa on ollut sellainen ongelma, että aina koneen kun käynnistää niin ilmoittaa uusista ajureista ja tarjoaa sitä aiempaa 18.12.2 versiota.", "timestamp": "2019-05-20T02:37:53Z", "url": "https://www.io-tech.fi/uutinen/amd-julkaisi-uudet-radeon-software-18-12-3-ajurit-naytonohjaimilleen/"}