{"text": "Jääkiekon MM-kisat: Coloradon tähtihyökkääjä Matt Duchene ratkaisi Kanadalle - MM-kiekko - Ilta-Sanomat\nColoradon tähtihyökkääjä ratkaisi Kanadalle\nMatt Duchene (kesk.) laittaa kiekkoa Tanskan maalille.\nJulkaistu: 4.5.2013 20:12\nColoradon Matt Duchenehttp://www.iltasanomat.fi/haku/?search-term=Matt%20Duchene johdatti kahdella näyttävällä osumallaan Kanadan 3-1-voittoon Tanskasta vaahterapaitojen MM-avauksessa Tukholmassa.\nTanska ehti pitää isoon kaukaloon totutellutta tähtisikermää yllättävän tiukoilla puolitoista erää. Avauserässä juuttien kapteeni Morten Greenhttp://www.iltasanomat.fi/haku/?search-term=Morten%20Green nosti ylivoimalla Tanskan johtoon, ja joukkueella oli myös pari oivaa saumaa iskeä toinen osuma.\nKanada otti pelin haltuunsa toisen erän puolivälissä. Ensin Duchene nousi maalin takaa ja herkutteli kiekon rystyltä ohi Simon Nielsenin. Hetkeä myöhemmin Steven Stamkoshttp://www.iltasanomat.fi/haku/?search-term=Steven%20Stamkos iski Kanadan johtoon ylivoimalla Eric Staalin tarjoilusta.\nKolmannen erän alkupuolella Duchene kiemurteli Tanskan puolustuksen läpi, käytti kiekon Jordan Eberlellähttp://www.iltasanomat.fi/haku/?search-term=Jordan%20Eberlell%C3%A4, ja iski lopullisen niitin. Lindy Ruffinhttp://www.iltasanomat.fi/haku/?search-term=Lindy%20Ruffin luotsaama ryhmä nappasi avauspisteensä ilman suurempaa loistoa. Kanadan seuraava mittari on sunnuntaina vastaan asettuva Sveitsi.\nJääkiekkoilun hallitseva maailmanmestari Venäjä muisti muita MM-kisamaita varoituksella, kun joukkue murjoi avausottelussaan Latvian 6-0 (1-0, 3-0, 2-0). Lue lisää ›", "timestamp": "2017-02-20T05:37:56Z", "url": "http://www.iltasanomat.fi/mmkiekko/art-2000000609426.html"}