{"text": "KK AiR 10/17 Iryna Vorona | kulttuurikauppila.fi\nKK AiR 10/17 Iryna Vorona\nFinland – I see you: avoimet ovet, näyttely ja mestarikurssi!\nKulttuuriKauppila toivottaa ukrainalaisen Iryna Voronan tervetulleeksi lokakuun residenssitaiteilijaksi. Iryna Vorona on Ukrainassa syntynyt ja työskentelevä taiteilija. Hän on valmistunut taiteen maisteriksi Kiovasta ja opiskellut myös Zgrebissa, Kroatiassa. Vorona on ollut ehdolla akateemisissa taidekilpailuissa kuten A Kryvolap taidepalkinnon finalistina. Hän on osallistunut kansainvälisiin näyttelyihin mm. Montenegrossa.\nResidenssivierailunsa aikana hän luo uuden sarjan imperssionistisia teoksia teemasta ”Finland – i see you, Suomi – näen sinut”. Projektin ytimessä on tuntea Suomen sielu ja henki materiaalien ja värien kautta.\nFinland – I see you -näyttely on nähtävissä KulttuuriKauppilan päärakennuksessa 21.-30.10. Tervetuloa näyttelyn avajaisiin pe 20.10 klo 17-19 sekä residenssin avoimiin oviin ti 10.10 klo 14-18!\nIryna järjestää myös mestarikurssin ”Impressionistic psycholocical self portrait” lauantaina 14.10. klo 10-14.30 KulttuuriKauppilassa. Kurssi on maksuton mutta osallistujia pyydetään tuomaan omia materiaaleja ja eväät lounasta varten. Ilmoittautumiset 12.10 klo 12 meneessä: info@kulttuurikauppila.fi. Kurssille otetaan maksimissaan 10 osallistujaa ja sitä ei järjestetä, mikäli osallistujia on alle 5.\n”Taiteeni on yhdistelmä realmismia ja fantasiaa. Realismia, koska inspiroidun ympäristöstä ja ihmisistä. Fantasiaa, koska kokemukset kulkevat mielikuvitukseni läpi. Teoksissani pyrin yhdistämään muodon ja idean harmoniseksi kokonaisuudeksi.”\nWeb: http://zhivopis-maslom.com/vorona-en/\nInstagram: @voronairina_art\nAPPLY FOR THE 5TH ART II BIENNIAL IN II, FINLAND! >>", "timestamp": "2017-12-11T00:07:37Z", "url": "http://www.kulttuurikauppila.fi/arkisto/kk-air-1017-iryna-vorona-2/"}