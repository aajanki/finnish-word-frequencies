{"text": "Helppo Vuohenjuustolla Kuorrutettu Kana & Couscous — Gurmee.net\nvuohenjuustoa (sitä mikä on rullassa, missä on \"kitti\" ympärillä, niin että riittää siivu per file)\nPaista fileitä öljyssä pannulla kunnes niiden pinta saa kauniin kullanruskean sävyn. Laita esipaistetut rintafileet (voideltuun) vuokaan vierekkäin. Ripottele niiden päälle (itse ripottelin molemmin puolin) hieman cayennepippuria, paprikajauhetta ja pikkuisen suolaa.\nLado sitten vuohenjuustot fileiden päälle (tai jos et halua että juusto sulaa niin paljon, lisää nämä vasta kun fileet alkavat olla kypsiä) ja lorauta kermaa fileiden päälle ja väliin.\nPaista uunissa 200°:ssa kypsiksi. Voit rouhia valmiiden fileiden päälle hieman mustapippuria jos haluat.\nKanan kanssa syötiin couscousia. Suomenkielisessä käännöksessä luki, että couscous ensin huuhdellaan ja sitten höyrytetään jne. mutta minäpä luin alkuperäistä saksankielistä ohjetta paketin kyljestä ja siinä sanottiin että couscous voidaan keittää vedessä tai maidossa. Maito kuulosti heti täyteläisemmältä. Laitoin n. 250 g couscousia n. 5 dl:aan maitoa, kiehautin ja annoin kypsyä matalalla lämmöllä sen jälkeen kunnes maito oli imeytynyt. Hieman suolaa ja voita (!) joukkoon ja tästä tuli ihana lisäke.\nKarppaajat voisivat hyvin vaihtaa couscousin (joka on siis ihan vehnätuote) esim. proteiinirikkaampaan quinoaan. LCHF-ruokavaliota seuraavat puolestaan voisivat syödä tämän kanssa esim. höyrytettyä parsakaalia tai kukkakaaliriisiä.\ncouscous, helppo, helppo ja nopea, kana, kukkakaaliriisi, LCHF, vuohenjuusto", "timestamp": "2019-08-18T15:35:38Z", "url": "https://www.gurmee.net/blog/helppo-vuohenjuustokana"}