{"text": "Paremmalla tuulella jo - Tanssiva harmaa pantteri - Vuodatus.net\nKävin kirjastossa. Piti lainaamani lukupiirin tehtäväkirja. Erkki Tuomiojan Finlandiaehdokas kirja. Jonon perille jouduin: olen 73. jonottaja. Harmittaa kun en heti tehtävän annon jälkeen ottanut tätä kirjaa, nythän sitä saa jonottaa ties kuinka kauan, on kuulemma 10 nidettä kirjastossa ja laina-aika kaksi viikkoa. Siitä sen voi laskea, kuinka kauan menee ennenkuin saan sen. En nyt jaksa laskea kuitenkaan. Enhän minä edes kahdessa viikossa ennätä sitä yli 400 sivun kirjaa kahlata. Pitääköhän se ostaa, että pääsee lukemaan.\nKävin ruokakaupassa, raahasin kolme kassia ruokaa pyörällä kotiin. Nyt on valmiina perunamuussi ja lihapullat sekä peruna-valkosipuli-juustokeitto. Tein myös joulutorttuja, nami-nami kun ne maistuvat hyviltä. Tervetuloa kahville!\n2 Lähettänyt: THP - 28.11.2006 klo 16.09", "timestamp": "2018-05-21T13:35:48Z", "url": "https://tanssmumm.vuodatus.net/lue/2006/11/paremmalla-tuulella-jo"}