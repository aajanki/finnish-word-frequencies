{"text": "Kehittämispalvelut - Ely keskus\nKehittämiskartoitus\nKehittämispalvelut - Yleisesittely\nYritysten kehittämispalvelut koostuvat kartoituksesta, nykytila-analyysista, konsultointi- ja koulutuspalveluista, sekä muista yrityspalveluista, joihin kuuluu mm. rahoitus ja TE-palvelut.\nKokonaisvaltaista kehittämistä sujuvalla tavalla\nTavoitteellinen ja tehokas yrityksen kehittäminen tarvitsee lähtökohdakseen vahvan näkemyksen yrityksen nykytilasta ja suunnasta, joiden pohjalta luodaan konkreettinen, räätälöity kehittämissuunnitelma. Palveluprosessissa autamme sinua löytämään liiketoimintasi tärkeät kehittämiskohteet ja hyödyntämään tehokkaasti asiantuntijapalveluita. Kaikki yhdestä paikasta, samassa prosessissa ja nopeasti.\nNäin kehittämisprosessi etenee\nKartoitus. Täytä yrityksen kehittämiskartoitus -kysely verkossa ja lähetä se omaan ELY-keskukseesi. ELY-keskuksen asiantuntijat tutustuvat kartoitukseen ja auttavat yritystäsi eteenpäin oikeiden palveluiden pariin. Kartoitus antaa sekä yritykselle että ELY-keskuksen asiantuntijoille hyvän kuvan lähtötilanteesta ja yrityksen ensisijaisista tarpeista. Kartoitus toimii keskustelun pohjana yrityksen ja asiantuntijan tapaamisessa, jossa yritykselle haetaan oikea kehittämispolku ja palvelut. Kartoitukseen >\nAnalyysi-palvelu. Perusteellinen, asiantuntijan kanssa tehtävä yrityksen nykytila-analyysi selkiyttää kokonaiskuvan yrityksen tilanteesta ja tarpeista. Analyysi-palvelusta saat konkreettisen kehittämissuunnitelman ja toimenpide-ehdotukset.\nOhjaus tarvittaviin kehittämistoimenpiteisiin: konsultointipalveluihin, avainhenkilöiden koulutukseen tai muihin palveluihin. Palveluiden sisältö ja kesto mitoitetaan vastaamaan yrityksen tarpeita.\nKonsultointi- ja koulutuspalvelut huippuasiantuntijoilta\nPalveluiden toteuttajiksi on valjastettu maan parhaat voimat. Koulutuksen ja konsultoinnin asiantuntijoilla on korkea koulutus- ja osaamistaso sekä erinomainen kokemus alalta. Tämä takaa yrityksellesi huipputason palvelut, missä tahansa yrityksesi sijaitseekaan.\nSaat kokonaiskuvan liiketoimintasi nykytilasta sekä selkeän kehittämissuunnitelman.\nVoit kehittää liiketoimintaasi Suomen eturivin asiantuntijoiden avulla kustannustehokkaasti.\nVoit kehittää yrityksesi avainhenkilöitä huippukoulutuksilla.\nTutustu Analyysi-palveluun ja tee hakemus >\nTutustu Konsultointi-palveluun ja tee hakemus >\nTutustu Koulutus-palveluihin ja tee hakemus >\nELY-keskus palvelee sinua\nKun haluat keskustella yrityksesi tarpeista ja tulevaisuudesta, ota yhteys oman alueesi ELY-keskuksen asiantuntijaan.\n- See more at: http://www.yritystenkehittamispalvelut.fi/fi#sthash.qSZWmhc7.dpuf\nTee kehittämiskartoitus\nValtuudet (suomi.fi)\n\"Yhteistyö ELY-keskuksen ja konsultin kanssa on ollut nopeaa ja joustavaa.\"", "timestamp": "2019-06-19T10:56:54Z", "url": "http://yritystenkehittamispalvelut.fi/web/yritystenkehittamispalvelut/kehittamispalvelut"}