{"text": "OrPo Volley » Emilia Kääntä OrPoon, Saara Holm jatkaa\nEmilia Kääntä siirtyy OrPoon\nEmilia Kääntä, 19-180, on tehnyt OrPon liigajoukkueen kanssa yhden kauden kattavan sopimuksen. Emilia on yleispelaaja ja Alavieskan Virin kasvatti. Hän pelasi aluksi kaksi kautta Kuortaneella ja kaksi viimeistä kautta LiigaPlokin riveissä. Emilia on nouseva kyky ja sai viime kaudella tuntuvasti lisää peliaikaa.\n-Haluan kokeilla uutta ja nähdä miten pystyy kehittymään uudessa seurassa. OrPo on menestyvä seura ja uskon, että tulevakin joukkue on tasokas. Henkilökohtaisesti pidän hyvänä, että kotimaisille pelaajille tulee tilaa aloituskentällisiin. Näin suomalaista naislentopalloa viedään paremmin eteen päin. Kasvattajaseuroille on annettava arvo, kertoi Emilia Kääntä.\nEmilia on toisen polven lentopalloilija. Äiti on pelannut ykkössarjatasolla. Isä on toiminut valmentajana Alavieskan Virissä.\n-Harrastin 12-vuotiaaksi asti jalkapalloa, yleisurheilua ja hiihtoa. Monipuolinen lajivalikoima kehitti liikkuvuutta. Sitten mukaan tuli lentopallo, joka on nyt ykköslaji. Ulottuvuus verkolla on kolme metriä. kertoi Emilia. OrPoon hakeutumiseen oli yksi osatekijä, opiskelupaikan hakeminen Tampereelta.\nSaara Holm jatkaa OrPossa\nViimekaudella paluumuuton OrPoon tehnyt Saara Holm, 21-183, pääsi syksyllä heti kiinni Mestaruusliigan pelirytmiin ja oli kauden päätteeksi suomalaisista yleispelaajista neljänneksi tehokkain. Taulukossa edellä olivat vain Suvi Kokkonen, Ronja Heikkiniemi sekä Lotta Piesanen kotimaista yleispelaajaa. Hienoa saada joukkueeseen mukaan Saken kaltainen sähäkkä ja rohkea pelaaja. Sakke opiskelee Jyväskylässä.\nSanna Häkkinen jatkaa OrPossa, Emilia Sipilä siirtyy OrPoon", "timestamp": "2020-08-04T16:27:57Z", "url": "https://orpovolley.fi/2019/05/08/emilia-kaanta-orpoon-saara-holm-jatkaa/"}