{"text": "OCULAC silmätipat, liuos 50 mg/ml\nOculac 50 mg/ml silmätipat, liuos\nMitä Oculac on ja mihin sitä käytetään\nMitä sinun on tiedettävä ennen kuin käytät Oculacia\nMiten Oculacia käytetään\nOculacin säilyttäminen\n1. Mitä Oculac on ja mihin sitä käytetään\nOculac silmätippojen vaikuttava aine on povidoni K25. Oculac silmätipat kostuttavat ja voitelevat silmää. Niitä käytetään silmien kuivumisesta johtuvien oireiden lievittämiseen.\n2. Mitä sinun on tiedettävä ennen kuin käytät Oculacia\nÄlä käytä Oculacia\njos olet allerginen povidoni K25:lle tai tämän lääkkeen jollekin muulle aineelle (lueteltu kohdassa 6). Jos epäilet olevasi allerginen, kysy neuvoa lääkäriltä.\nKeskustele lääkärin tai apteekkihenkilökunnan kanssa ennen kuin käytät Oculac silmätippoja.\nJos saat päänsärkyä, silmäkipua, näkökyvyn muutoksia, silmien ärsytystä, jatkuvaa punoitusta tai jos ongelma jatkuu tai pahenee, keskeytä silmätippojen käyttö ja ota yhteys lääkäriin.\nMuut lääkevalmisteet ja Oculac\nJos käytät Oculacin kanssa samanaikaisesti muita silmälääkkeitä, eri lääkkeiden välillä tulee pitää 5 minuutin tauko ja Oculac tulee laittaa silmään viimeisenä.\nJos olet raskaana tai imetät, epäilet olevasi raskaana tai jos suunnittelet lapsen hankkimista, kysy lääkäriltä tai apteekista neuvoa ennen tämän lääkkeen käyttöä. Oculac silmätippoja voidaan käyttää raskauden ja imetyksen aikana.\nOculac silmätipat voivat aiheuttaa näön hämärtymistä. Jos valmiste aiheuttaa sinulle näön hämärtymistä, odota kunnes näkö on kirkastunut ennen kuin ajat autoa tai käytät koneita.\nOculac sisältää bentsalkoniumkloridia\nOculac sisältää bentsalkoniumkloridia säilytysaineena. Kyseinen aine voi aiheuttaa silmä-ärsytystä.\nJos käytät piilolinssejä, poista ne silmistäsi ennen kuin käytät Oculac silmätippoja, sillä tipat voivat aiheuttaa pehmeiden piilolinssien värjäytymistä. Odota vähintään 15 minuuttia, ennen kuin laitat piilolinssit uudelleen silmiin.\n3. Miten Oculacia käytetään\nKäytä tätä lääkettä juuri siten kuin tässä pakkausselosteessa kuvataan tai kuin lääkäri tai apteekkihenkilökunta on neuvonut. Tarkista lääkäriltä tai apteekista, jos olet epävarma.\nTavanomainen annos on yksi tippa kumpaankin silmään 4 kertaa päivässä tai tarpeen mukaan.\nJos käytät enemmän Oculac silmätippoja kuin sinun pitäisi, haittavaikutuksia ei ole odotettavissa.\nJos käytät muita silmätippoja tai silmävoiteita, pidä vähintään 5 minuutin tauko lääkkeiden välillä. Oculacia käytetään viimeisenä.\nAvaa pullo. Älä kosketa pullon kärkeä avaamisen jälkeen, sillä tämä voi kontaminoida (saastuttaa) silmätippaliuoksen.\nTaivuta päätä taakse (Kuva 1).\nVedä alaluomea sormella alaspäin ja pidä toisella kädellä silmätippapulloa. Silmätippapullon kärki ei saa joutua kosketuksiin silmän pinnan kanssa, sillä tämä voi vaurioittaa silmää. Purista pulloa ja tipauta 1 tippa silmään. (Kuva 2).\nSulje silmäsi ja paina silmän ja nenän välistä nurkkaa sormenpäällä 1-2 minuutin ajan. Tällä tavalla estetään tipan valuminen kyynelkanavaa pitkin nieluun. Enemmän lääkettä jää tällöin silmään (Kuva 3). Tarpeen mukaan toista kohdat 3-5 toisen silmän kanssa.\nYleiset (voi esiintyä enintään yhdellä käyttäjällä 10:stä):\nlievä ohimenevä polttelu ja tahmeuden tunne silmässä\nHyvin harvinaiset (voi esiintyä enintään yhdellä käyttäjällä 10 000:sta):\nnäön hämärtyminen, silmäkipu, silmän kutina, silmän punoitus.\n5. Oculacin säilyttäminen\nPidä pullo ulkopakkauksessa. Herkkä valolle.\nSilmätippapullo ei itsessään ole steriili, mutta sisältö pysyy steriilinä pullon avaamiseen asti.\nSilmätipat on käytettävä 4 viikon kuluessa pullon ensimmäisestä avaamisesta.\nÄlä käytä pahvikoteloon ja pulloon merkityn viimeisen käyttöpäivämäärän jälkeen (Käyt.viim./EXP). Viimeinen käyttöpäivämäärä tarkoittaa kuukauden viimeistä päivää.\nMitä Oculac sisältää\nVaikuttava aine on povidoni K25. Yksi millilitra sisältää 50 mg povidoni K25:ttä. Muut aineet ovat bentsalkoniumkloridi (säilytysaine), boorihappo, kalsiumkloridi, kaliumkloridi, magnesiumkloridi, natriumkloridi, natriumlaktaatti, natriumhydroksidi pH:n säätämiseen ja injektionesteisiin käytettävä vesi.\nOculac silmätippavalmisteen kuvaus: Hieman kellertävä, kirkas vesiliuos.\nPakkauskoko: 10 ml muovipullo.\nEXCELVISION, 29 rue de la Lombardière, 07100 Annonay, Ranska\nS.A. Alcon- Couvreur N.V., Rijksweg 14, 2870 Puurs, Belgia\nTanska Oculac (MDU)\nSuomi Oculac 50 mg/ml silmätipat, liuos\nPortugali Oculotect (fluid)\nEspanja Oculotect 50 mg/ml colirio en solución\nRuotsi Oculac 50 mg/ml ögondroppar, lösning", "timestamp": "2019-12-14T21:15:13Z", "url": "https://www.yliopistonapteekki.fi/leaflet/view/pakkausseloste/product_id/23283/lang/fi/"}