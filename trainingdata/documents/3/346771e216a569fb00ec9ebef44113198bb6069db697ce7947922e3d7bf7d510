{"text": "Solaris vyöryttää Tallinnaan mm. uuden elokuvateatterin, konserttisalin ja lukuisia ravintoloita.\nSe sijaitsee lyhyen kävelymatkan päässä esimerkiksi Viru- ja Olümpia-hotelleista - aivan Estonia-teatterin naapurissa.Herkuttelijoille Solaris tarjoaa monta täkyä. Ruokakauppa aikoo haastaa viereisten sekä Kaubamajan että Stockmannin herkkuosastot.Uusia ravintoloita Solarikseen tuli kymmenkunta - keittiöitä on aasialaisesta monikansalliseen ja balttilaiseen.Solariksessa avautui Tallinnan toinen Vapiano, joka on laadukkaan pikaruoan paikka. Sitä voi luonnehtia kohtuuhintaiseksi: pastat ja pizzat maksavat 3,80-8,00 euroa, salaatit 3,20-6,00 euroa ja jälkiruoat 3,20 euroa. Pieni olut maksaa 2,20-2,55 euroa ja viinit pulloittain 8,95-31,90 euroa. Mielenkiintoisin tulokas on kuitenkin latvialainen Lido-ketju, jonka tavaramerkki on yltäkylläisyys. Ja onhan Solariksessa Hesburger, jos muut paikat tuntuvat liian fiineiltä.Ulkopuolelta Solaris ei ole kauppakeskusta kummempi. Oli pienoinen kulttuuriskandaali, että kaupunki salli purkaa sen tieltä entisen kommunistipuolueen kongressikeskuksen, joka oli oman aikansa merkkiarkkitehtuuria.\nRosmariinipuska ja basilikat ovat niin Vapianoa.\nKukkuraiset lihapadat ovat latvialaisen Lidon tavaramerkki.", "timestamp": "2016-12-10T08:11:33Z", "url": "http://www.iltasanomat.fi/matkat/art-2000000314035.html"}