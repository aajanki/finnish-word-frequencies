{"text": "Be Quiet! julkaisi kompaktin Shadow Rock Slim -prosessoricoolerin - Muropaketti.com\nBe Quiet! julkaisi kompaktin Shadow Rock Slim -prosessoricoolerin\n01.05.2019 21:25 | Muropaketin toimitus | 1\nTornimallinen, mutta silti kompakti, Shadow Rock Slim -prosessoricooleri on hiljainen ja tehokas. Melutason luvataan jäävän 23,7 dBA:n tasolle ja TDP-arvo on 160 wattia.\nBe Quiet! Täydentää Shadow Rock -prosessoricoolereiden mallistoa uudella Slim-prosessoricoolerillaan. Uusi malli on kokonsa vuoksi suunnattu ensisijaisesti pienikokoisiin kokoonpanoihin. Kompaktiudesta huolimatta TDP-arvoksi luvataan 160 wattia.\nTuulettimen kanssa tornin ulkomitat ovat 74 x 137 x 161 millimetriä. Painoa komeudelle on kertynyt 730 grammaa. Lämpö johdetaan alumiinirivastoon neljän lämpöputken avulla. Lämmönlevittäjää vasten asettuva pohjalevy on nikkelöityä kuparia. Tornia jäähdytetään yhdellä 135 millisellä tuulettimella. Tuulettimen kierrosnopeuksia ei tiedoissa mainita. Täydellä 100 prosentin teholla melutaso nousee 23,7 dBA:n tasolle. Prosessoricoolerin mukana toimitetaan ylimääräiset kiinnikkeet toisen tuulettimen kiinnittämistä varten.\nSopivat prosessorikannat Intelin leiristä ovat LGA775, LGA115x, LGA1366, LGA2011(-3) ja LGA2066. AMD:n osalta yhteensopivuus kattaa kaikki prosessorikannat FM1-kannasta aina AM4-kantaan.\nShadow Rock Slim -prosessoricoolereiden toimitukset alkavat 14 toukokuuta. Valmistajan asettama suositushinta on 57,90 euroa.\n1.05.2019 20:01 E.T\nBeQuikkakin ruvennut rahastamaan brändillä.\nHinta kun on aivan liikaa huomioiden että selkeästi järeämpi Scythe Mugen 5 lähtee halvemmalla.\nhttps://www.jimms.fi/fi/Product/Show/132168/scmg-5100/scythe-mugen-5-rev-b-prosessorijaahdytin\n161mm:n korkeus sekään ei sovi itsestään selvästi kaikkiin koteloihin, niin ei voi erityisen kompaktiksi pienempiin koteloihin sopivaksi sanoa.\n154,5mm korkea Mugen 5 taas mahtuu melkein kaikkiin normaalimpiin koteloihin ja muutenkin on yhteensopivuus kohdallaan erinomaisen suunnittelun takia.", "timestamp": "2019-10-23T17:57:57Z", "url": "https://muropaketti.com/tietotekniikka/tietotekniikkauutiset/be-quiet-julkaisi-kompaktin-shadow-rock-slim-prosessoricoolerin/"}