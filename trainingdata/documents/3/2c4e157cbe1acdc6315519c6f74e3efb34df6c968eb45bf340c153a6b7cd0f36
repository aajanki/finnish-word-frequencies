{"text": "Tiedotteet 2008\t4.12.2008\nEnnätysmäärä yrityksiä vietti Energiansäästöviikkoa – parhaat palkittiin\tEnnätykselliset 277 yritystä ja yhteisöä osallistui lokakuussa 6.-12.10.2008 vietettyyn Energiansäästöviikkoon. Viikkoa koordinoiva energia- ja materiaalitehokkuutta edistävä Motiva Oy on palkinnut teemaviikon parhaat kampanjat ja toteutukset.\nMotiva ja Jyväskylä Innovation: Biokaasusta liiketoimintaa – mahdollisuudet ja reunaehdot\tBiokaasun liiketoimintaa ja sen mahdollisuuksia pohditaan ensi keskiviikkona 3. joulukuuta Helsingissä seminaarissa ja keskustelutilaisuudessa, jonka järjestävät Motiva Oy, Jyväskylä Innovation Oy ja Energiateknologian klusteriohjelma.\nExcel-lomakkeet helpottavat energiatodistusten tekoa\tOlemassa oleville rakennuksille energiatodistukset tulevat pakollisiksi myynti- ja vuokraustilanteissa 1.1.2009 alkaen, pientaloille ja alle kuuden asunnon taloyhtiöille todistukset ovat vapaaehtoisia, tosin suositeltavia. Energiatodistusten laatijoiden työtä helpottaa ympäristöministeriön valmistelemat energiatodistusten Excel-muotoiset lomakkeet. Ne ovat saatavilla sekä ympäristöministeriön sivuilta että Motivan Kysy energiatodistuksista -palvelusta: www.motiva.fi/energiatodistus.\nAsiantuntijanimityksiä Motivassa Oy:ssä\tMotivassa on tehty seuraavat nimitykset:\nLämmityskattilan tarkastus kannattaa yhdistää huoltoon\tTämän vuoden alussa käynnistyneet lämmityskattiloiden vapaaehtoiset tarkastukset tähtäävät asuinrakennusten energiatehokkuuden kasvattamiseen ja hiilidioksidipäästöjen vähentämiseen. Tarkastus koskee uusiutumattomia polttoaineita käyttäviä kattiloita.\nMotiva ja LVM: Joukkoliikenteelle lisää energiatehokkuutta\tJoukkoliikenteen energiatehokkuussopimuksella tavoitellaan henkilökuljetusten alalla yhdeksän prosentin parannusta energiatehokkuuteen vuoteen 2016 mennessä verrattuna vuosien 2001-2005 keskimääräiseen energiankulutukseen.\nTietoa ja toimenpiteitä sähkölämmittäjän tueksi: Elvari tuo lisää tehoa sähkölämmitykseen\tMotiva ja Energiateollisuus ry ovat käynnistäneet yhdessä energia- ja talotekniikka-alan yritysten ja järjestöjen kanssa Elvariksi nimetyn sähkölämmityksen tehostamisohjelman. Tavoitteena on tuottaa tietoa ja toimenpiteitä sähkölämmittäjien avuksi.\nMateriaalitehokkuuden palvelukeskus Motivaan – Materiaalien käytön tehostamisella kilpailukykyä\tMateriaalitehokkuus parantaa tuottavuutta ja yritysten kilpailukykyä. Se edistää luonnonvarojen kestävää käyttöä ja ympäristövaikutusten hillintää, jotka ovat myös kansallisia tavoitteita.\nEnergiansäästöviikko 6.–12.10.2008: Energiansäästö syksyn kuumin aihe\tEnergia- ja ilmastoasiat ovat syksyllä aiheena niin kunnallisvaaliehdokkaiden puheissa kuin hallituksen energia- ja ilmastostrategian selonteossa. Energiansäästö on kuuma aihe etenkin Energiansäästöviikolla, jota vietetään lokakuussa viikolla 41.\nVihreä Sormenjälki -kampanja haastaa suomalaiset säästämään energiaa\tEnergianeuvoja.fi -palvelussa annettavat Energialupaukset liikuttavat kampanjan Energiakaksikkoa koko Suomen halki kohti Helsinkiä.\nKuntien energiankäyttö kuntoon\tKansainvälisten ja kansallisten energia- ja ilmastotavoitteiden saavuttamiseksi on työtä energiatehokkuuden parantamiseksi ja päästöjen vähentämiseksi tehtävä kaikilla sektoreilla. Julkisen sektorin rooli suunnannäyttäjänä on tärkeä.\nMotivan viestintäjohtajaksi FM Jochim Donner\tFM Jochim Donner on nimitetty Motiva Oy:n viestintäjohtajaksi 15.9.2008 alkaen. Hän on aiemmin toiminut viestintätehtävissä julkisessa hallinnossa ja järjestöissä sekä viestintäkonsulttina. Viestintäjohtajana hän osallistuu Motivan sidosryhmäsuhteiden hoitamiseen ja kehittämiseen. Motivaan hän siirtyy Ramboll Finland Oy:stä.\nAsiantuntijanimityksiä Motiva Oy:ssä\tMotivassa on tehty seuraavat nimitykset:\nTuulivoimatieto kiertueella\tMotiva jalkautuu maakuntiin kertomaan paikallisille toimijoille tuulivoimasta, sen eduista ja mahdollisista haitoista. Yhteensä 15 paikkakunnalla järjestettävissä tilaisuuksissa esitellään esimerkiksi tuulivoiman tekniikkaa, taloutta, ympäristövaikutuksia ja rakentamiseen tarvittavia lupia.\nMotiva Oy:n vuoden 2007 toimintakatsaus ilmestynyt\t”Energiatehokkuussopimusten valmistelu ja materiaalitehokkuushankkeen käynnistyminen sävyttivät Motivan toimintaa viime vuonna”, toteaa toimitusjohtaja Jouko Kinnunen Motiva Oy:n vuoden 2007 toimintakatsauksessa.\nMotiva ja TEM: Ilmatieteen laitos valittu Tuuliatlaksen laatijaksi\tIlmatieteen laitos on valittu Suomen tuuliolosuhteet tarkkaan ja yksityiskohtaisesti kartoittavan Tuuliatlastyön toteuttajaksi. Vuoden 2009 lopussa valmistuvan työn rahoittaa työ- ja elinkeinoministeriö. Työtä koordinoi Motiva Oy, joka kevättalvella järjesti EU-laajuisen tarjouskilpailun Tuuliatlaksen tekijästä. Kilpailuun osallistuneista neljästä tarjouksesta kokonaistaloudellisesti edullisimmaksi arvioitiin Ilmatieteen laitoksen esittämä tarjous.\nKutsu tiedotusvälineille: Tuuliatlastyö käynnistyy, tekijä valittu\tTuuliolosuhteiden kartoitustyö, niin kutsutun tuuliatlaksen tekeminen, aloitetaan lähiviikkoina. Hankkeen rahoittaa työ- ja elinkeinoministeriö ja Motiva Oy koordinoi työtä.\nMotiva palkittu kuntien ilmastokampanjan yhteistyökumppanina\tMotiva Oy on tänään vastaanottanut Kuntaliitolta kuntien ilmastokampanjan yhteistyökumppanille tarkoitetun kunniakirjan. Kunniakirjat jaettiin Tampereella Kuntien 4. ilmastokonferenssissa.\nMotiva ja Pellettienergiayhdistys: Pellettilämmitys on kannattava sijoitus tulevaisuuteen\tMotiva on tilannut Suomen Pellettienergiayhdistykseltä laajan pellettilämmityksen kohteiden esittelyn, Pellettilämpöpäivät. Tapahtumat etenevät eri maakuntiin kevään ja syksyn aikana. Hanketta rahoittaa työ- ja elinkeinoministeriö.\nTehoa koko logistiseen ketjuun\tKuljetusketjujen energiatehokkuus on näkyvästi esillä Logistics 08 -messuilla torstaina 17.4.2008 Wanhassa Satamassa Helsingissä. Torstaina klo 10 jaetaan Green Freight and Logistics -palkinnot. Kuljetusten katselmuksia esitellään Motiva Oy:n messuosastolla sekä tietoiskussa.\nAurinko-opas on ilmestynyt uudistuneena\tAurinkoteknillisen yhdistyksen kustantamana on juuri ilmestynyt uusittu Aurinko-opas – aurinkoenergiaa rakennuksiin. Oppaan julkaisemista ovat alan yritysten lisäksi tukeneet työ- ja elinkeinoministeriö ja ympäristöministeriö. Opas käsittelee sekä aurinkolämpöä että -sähköä.\nKutsu Aurinko-opas tiedotustilaisuuteen\tAurinkoenergialla on merkitystä myös Suomessa. Uusiutuvasta energiasta puhutaan paljon, mutta niissä yhteyksissä aurinkoenergia on harvoin esillä. Onko aurinkoenergian hyödyntäminen taloudellisesti järkevää Suomessa?\nEnergiatehokas koti -kampanja – Energiatodistus matalaenergiarakentamisen edistäjänä\tAlan ammattilaiset kokoontuivat 4.4.2008 Omakotimessujen yhteydessä Motiva Oy:n järjestämään seminaariin, jossa keskusteltiin matalaenergiarakentamisen edistämisestä. Energiatodistus on uusi väline, joka auttaa kuluttajia vertaamaan eri ratkaisujen energiatehokkuutta.\nMotiva Oy ja ympäristöministeriö tiedottavat: Kysy energiatodistuksista – Neuvontapalvelu vastaa\tMotiva Oy ja ympäristöministeriö ovat avanneet neuvontapalvelun, joka vastaa kuluttajien kysymyksiin rakennusten energiatodistuksista. Neuvontapalvelu on osa laajempaa energiatodistuksiin liittyvää tiedotuskampanjaa, joka julkistettiin tänään Oma Koti 08 -messuilla Helsingissä.\nVuoden 2008 Ekoauto on Toyota Prius\tHybridiauto valittiin nyt ekoautoksi ensimmäisen kerran. Voitto tuli selvällä piste-erolla vertailussa mukana olleisiin dieselautoihin. Hybridi pärjäsi hyvin kulutusmittauksissa, mutta sen erityisenä valttina olivat pienet päästöt niin hiilidioksidin kuin muidenkin päästöjen osalta.\nHankintavaiheessa vaikuttamisen paikka – tietoa julkisten hankintojen energiankäyttö- ja päästövaikutuksista\tJulkisen sektorin hankintojen vaikutusta energiankulutukseen ja siitä johtuviin kasvihuonekaasupäästöihin on tarkasteltu Motiva Oy:n ja FCG Efeko Oy:n yhteisprojektissa, jota ovat rahoittaneet ympäristöministeriön ympäristöklusteriohjelma sekä työ- ja elinkeinoministeriö.\nMateriaalitehokkuus on Motivan uusi toiminta-alue\tEnergiatehokkuutta ja uusiutuvaa energiaa edistävään Motivaan on perustettu materiaalitehokkuuden palveluita tarjoava yksikkö. Ajatus toiminnan tarpeellisuudesta esitettiin Suomen kestävän kulutuksen ja tuotannon ohjelmassa. Taustatyötä yksikön perustamiseksi tehtiin vuonna 2007, ja tänä vuonna yksikön toiminta lähtee todenteolla liikkeelle.\nLaitteiden käyttötottumuksilla suuri merkitys kodin sähkönkulutuksessa\tKeväällä 2008 valmistuvan Kotitalouksien sähkönkäyttö 2007 -tutkimushankkeen ensimmäisen vaiheen tulosten mukaan tietokoneista ja viihdelaitteista on tullut suomalaisten kotitalouksien suurimpia sähkönkuluttajia. Laitteita on aiempaa enemmän ja ne ovat myös usein päällä. Yksi tärkeä tekijä sähkönkulutuksen vähentämisessä onkin opetella laittamaan laitteet pois päältä silloin, kun niitä ei käytetä.\nTokaluokkalaisten Energiakilpailu 2007 ratkennut\tKierrätettävä Maailmanparannus Domino voitti Motivan koordinoiman tokaluokkalaisten energiakilpailun, jossa palkitaan energiansäästöä ja uusiutuvia energialähteitä kuvaavia lasten tekemiä töitä.\nVuoden Ekoauto julkistetaan 19.02.2008\tEkoauto valitaan 19.02.2008 kolmannentoista kerran. Ekoauton valitsee tuttuun tapaan Motiva Oy:n kokoama raati, jossa on mukana maan tunnetuimpia autoalan asiantuntijoita. Tarvittavat käytännön järjestelyt kuten koeajot ja mittaukset hoitaa Tuulilasi-lehti.\nPienten ja keskisuurten yrittäjien turvetuotantoa kehitettiin\tPienet ja keskisuuret yritykset tuottavat peräti 20 prosenttia 24 miljoonan kuution vuotuisesta turvetuotannosta Suomessa. Yksittäisiä turveyrittäjiä maassamme on likimain 200.", "timestamp": "2013-05-22T18:20:58Z", "url": "http://motiva.fi/ajankohtaista/motivan_tiedotteet/2008"}