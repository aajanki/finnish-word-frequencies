{"text": "Rauhala, Lauri : Ihminen kulttuurissa - kulttuuri ihmisessä . Lataa ja lue heti.\tValikko\n/ Lauri Rauhala\nTässä kirjassa tarkastellaan, miten kulttuuri ja ihminen ovat olemassaolossaan vastavuoroisesti toisistaan riippuvaisia. Yhtäältä ihminen luo ja aiheuttaa kulttuuria, toisaalta hän tulee ihmiseksi kulttuurin ehdoilla ja sen muovaamana. Yhdessä ihminen ja kulttuuri muodostavat kokonaisuuden, joka on jatkuvan muutoksen tilassa. Kulttuuri on perusluonteeltaan merkityksiä, vaikka se toteutetaan usein erilaisissa konkreettisissa rakenteissa ja materiaaleissa. Kulttuuria eivät ole vain sävellykset, kuvataide ja tieteen saavutukset vaan myös aiheuttamamme jäävuoret, ilmansaasteet ja melu. Kulttuuri sivistää ja viihdyttää, mutta se aiheuttaa myös paineita ja tarjoaa houkutuksia. Seurauksena voi olla sekä yksilöiden että yhteisöjen olemassaolossa aineellisia ja henkisiä kulttuurisia häiriöitä, joita jälleen kulttuurisin keinoin on hallittava ja korjattava. Kirja avaa lukijalle uuden näkökulman siihen, miten hän on kulttuurin \"tuote\" ja millä tasolla ja tavalla hän on osatekijänä kulttuurivirran pyörteissä.\nGaudeamus 2016 2.painos FIN EISBN:9789524956925 Saatavana seuraavilla kirjastokorteilla: Lastu-kirjastot (Asikkala, Hartola, Heinola, Hollola, Kärkölä, Lahti, Orimattila, Padasjoki, Sysmä)", "timestamp": "2017-05-27T00:31:14Z", "url": "http://ekirjasto.kirjastot.fi/ekirjat/ihminen-kulttuurissa-kulttuuri-ihmisessa"}