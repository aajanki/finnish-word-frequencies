{"text": "Analyst: Let's face it\nYves Rocherin muinainen aprikoosikuorinta oli ihan perushyvää, mutta karheaa. Yritin antaa sen miehelleni käyttöön, mutta eihän hän sitä koskaan muistanut vaikka kuorinnan tärkeyden sinänsä ymmärtääkin. Käytin sitten itse pois, vaikka tuoksu olikin jo hieman ylikypsä persikka... Dermosilin Sensitive Shower & Bath oilin näytepussia en kyllä kasvoihini käyttänyt, mutta jostain syystä kuvasin sen tässä yhteydessä. Paksua liimaa, tylsä hajusteettoman tuoksu, en tarvitse tällaista tuotetta.\nL'Oréalin Sublime Fresh puhdistusliinat normaalille ja sekaiholle olivat tosi hyviä, uskalsin käyttää silmämeikinkin poistoon ja raikas lopputulos jäi. Hyvä, sateenraikas tuoksu. Ostaisin uudelleenkin ja tämä taisikin olla jo useas paketti.\nMeikkijemmoja ihaillessa oli pakko myöntää, ettei joitakin yksilöitä enää voisi pelastaa. Trindin Nail Repair kynnenvahvistaja formaldehydillä ja kynsinauhojen suojeluohjeillaan ei oikein herätä luottamusta. En tule koskaan uskaltamaan sitä käyttää, LivBoxista saatu ja avaamaton, mutta saijonaarasta. Minipurkki Vitalista oli nostalginen, ihana, edullinen ja kauniisti kuvioitu, mutta vihreä mineraaliöljy, joka haisee sille mille haisee. Seriously. En oikeasti tehnyt tällä mitään, ei kosteuttanut mitään kohtaa ihossa. Kaivan tuotteen roskiin ja otan matkavitamiinirasiaksi kuoret.\nMustat metalliholkit ovat Make Up Storen aivan superhyvän ja -näppärän matkakulmasudin osat. Käyttäessä tekstillisestä puolesta saa pidemmän varren, säilyttäessä siitä saa suojatupen, riippuen kummin päin sudin holkkiin työntää. Mutta harjakset olivat päässeet kihartumaan pilalle, eivätkä suoristuneet millään. Ei tällaisia kannata koristeeksikaan säästää...\nMalu Wilzin Lifting Concealer oli päässyt paksuuntumaan ja oli liian valoaheijastava makuuni. Samoin Garnierin Roll-on Anti-dark circles oli valoaheijastavaa ja mennyt liian litkuksi ja alkoi vähän \"hönkäillä\" kirvelyä silmiin. En vaan enää käytä näitä, miksi olen säilönyt niin monia vastaavia?! Olen ihan vihainen itselleni. Miksi hamstraan kaikkea, miten en näe jonkun esineen hyödyttömyyttä???\nKeskellä olevat näytteet eivät paljoa sytyttäneet myöskään. Lumene Longwear Blur Foundation 2 Hunajapilvi oli ihan liian tumma, eikä laadustakaan jäänyt mitään mieleen (hyvän muistaisin kyllä!). En siis ostaisi itse. Dr. Hauschka Kosteus voide (noin siinä lukee) oli liian yrttinen ja kiiltoa jättävä, että edes harkitsisin sen hankintaa.\nMeikkien joukkotuho jatkuu. Yves Rocherin minihuulipunat Rose Miel ja Framboise Sorbet olivat ihan kivan värisiä, mutta haisivat jo aika kynttilämäisille. Noisette croquante oli niin itselleni epätyypillinen nude, ettei sitäkään tullut koskaan käytettyä. Saman merkin 360 Length Mascara oli ihan ok, mutta tuli tiensä päähän. Onneksi oli vain ilmaiskylkiäinen. Partyliten Forbidden Lips tuubikiillot Perfect Pear ja Fig Fatale olivat aivan liian makeita ja alkoivat muuttaa aromiaan, joten kalliista hinnasta huolimatta niiden oli aika jo mennä. Dermosilin melko uusi \"väriä vaihtava\" huulikiilto oli vain outo ja lääkemäisen tuoksuinen, eikä tällekään ollut oikeasti käyttöä. Päätinkin lopettaa tuubikiiltojen oston kokonaan.\nEnkä kyllä käytä tavallisia applikaattorikiiltojakaan juuri ollenkaan. Tässä hävitin kaikki epäpukevat sävyt ja koostumukseltaan pilaantuneet. Osa oli molempia... Voisin lopettaa näidenkin haalimisen. Siis olen oikeastaan jo lopettanut uusien meikkien oston muutama vuosi sitten, mutta tulokset alkavat näkyä vasta nyt, kun poistumaakin raaskii tehdä. Goodbye Yves Rocherin kirkas kultahileinen (liian teini), Estée Lauderin Pure Color Gloss sävyssä Sparkle 52 Raspberry Pop (liian sininen), Lumene Natural Code Candy Smile Huulikiiltokynä 1 Cotton Candy (ruma sävy), saman merkin huulikiillot 6 Satin Rose, 5 Creamy Melon ja vanha 5 Fresh Pink (jotka kaikki haisivat jo pahalle), Dermosilin Golden Berry (liian tahmea, tiilensävyinen ja jo pahanmakuinen) sekä YR:n Sexy Pulp (liian vaalea ja barbiemainen).\nAh tätä vapautuneisuuden tunnetta! Mites siellä puolella ruutua, ahdistaako oma kosmen paljous vai vieläkö jaksatte innostua jemmoistanne?\nLähettänyt Aino klo 1/30/2016 03:16:00 ip.\nTunnisteet: Dermosil, Dr. Hauschka, Estée Lauder, Garnier, Lumene, Lumene Natural Code, Make Up Store, Malu Wilz, PartyLite, Trind, Vitalis, Yves Rocher\nAnonyymi 1/30/2016 10:48:00 ip.\nPikkuhiljaa oon saanut taas tavarapaljouden hallintaan, ja nyt vain käsivoiteita on \"yli oman tarpeen\". On kyllä mukava tunne, kun tietää, ettei kaapeissa ole pilaantuvia (kivojakin) juttuja odottamassa käyttöönpääsyä... Muutenkin oon lopettanut uusien tuotteiden kokeilun, kun iho tuntuu vain ärtyvän jatkuvasti vaihtuvista mömmöistä.\nHyvältä näyttää sunkin projekti :)\nAino 1/31/2016 05:34:00 ip.\nJust toi muakin sieppaa, että tietää omistavansa oikeasti kivoja tuotteita, mutta ne pääsee menemään pilalle. Kunhan saan jemmat vähenemään, niin opettelen kyllä jaksamaan odottaa uusien ostoa siihen asti kun kategorian viimeinen pullo on korkattu! :) Hyvä pointti tuokin, että miksei voisi tyytyä löytämiinsä hyviin tuotteisiin ja antaa ihon tottua niihin.\nTaru/MissAria 1/31/2016 11:43:00 ip.\nHeitin joku aika sitten just paljon huulipunia ja kiiltoja pois. Mitä niitä turhaan säästämään ku ei kuitenkaan kerkee kaikkia käyttää. Vielä olis paljon karsittavaa.\nAino 2/12/2016 07:33:00 ip.\nToi on niin totta, että vaikka karsisit jonkun kasan, niin kohta on jo uudelle kierrokselle tarvetta... ;)", "timestamp": "2017-08-18T20:07:38Z", "url": "http://ainonkosmetiikkablogi.blogspot.com/2016/01/lets-face-it.html"}