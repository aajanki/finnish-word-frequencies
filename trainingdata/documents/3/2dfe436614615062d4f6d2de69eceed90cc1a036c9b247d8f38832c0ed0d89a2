{"text": "Elämän tähden ry. : 10/01/2011 - 11/01/2011\nMielenkiintoinen pohtimisen aihe\njormas: Tämän päivän Hesarista luin, että hyvin monet vuokranantajat kieltävät tai aikovat kíeltää asunnossa tupakoinnin. Mielenkiintoista se on siksikin, että moni työnantaja on kieltänyt työaikana tupakoinnin.\nMuistan, kun noin vuosi sitten otin asian Sininauhasäätiössä esiin ja sain tietenkin jonkun ajattelemaan asiaa kanssani saman tapaisesti. Että miksi työnantajan täytyisi maksaa palkkaa tupakanpoltosta mahdollisen huonon esimerkin lisäksi. Mutta kyllä tuli ryöpytystäkin, sanottiin moralistiksi ja vaikka miksi. Perusteluitakin oli vaikka muille jakaa jopa siten, että asiakkaiden vuoksi poltan, sillä tupakkapaikoilla syntyy hyviä keskusteluita. Itse ajattelin ja ajattelen lähes kolme askia Norttia päivässä polttaneena, että höpön höpön.\nAsukkaiden vuokra-asunnnossa tupakointi on vähintään yhtä mielenkiintoinen asia kuin työntekijöiden työajalla tupakointi. Onko kristillinen toimija, jonka pitäisi olla monessa asiassa edellä kävijä, tupakoinnin rajoittamisen suhteen perässä hiihtäjä?\nBelgialaista sukua perheeseen\nToinen mustista kaneista oli kuvaushetkellä jo tutkimassa\npihapiiriä, kun kanit Ykkönen ja Kakkonen mutustivat vielä\nkodan edustalla olevaa luonnonravintoa.\npäivis: Jorma jo mainitsikin, että perheemme kasvoi kolmella jäsenellä. Saatiin pihapiiriin belgialaista maatiaissukua kolmen ulkokanin muodossa. Ne ovat niin sanottuja vapaita kaneja ja kaikki ovat poikia, joten lisääntymisestä ei ole pelkoa. Vapauden kaipuu ei kuitenkaan ainakaan heti tuntunut olevan niillä päällimmäisenä mielessä. Ovat nyt koko vapaana olonsa ajan (tunnin tai pari) syöneet kaupan ja luonnon ruokaa. Aina välillä ne ovat palanneet sisälle kotaan, josta ne aloittivat asumisuransa Jokilaaksossa.\nJatkossa kanit toivon mukaan hyväksyvät pihapiirin omaksi reviirikseen ja tyytyvät elelemään lähituntumassa. Pieni pelko tietysti on, että keksivät suuren maailman ympärillään ja ottavat jalat alleen. Mutta se on vapauden hinta ja kuka tietää, vaikka kokisivat elävänsä sillä tavoin elämänsä parasta aikaa. Täällä niille on kuitenkin sen verran tarjolla syötävää, ettei ainakaan ruoan perässä tarvitse muille maille lähteä. Jormalla on vapaista kaneista kokemusta aikaisemmilta vuosilta. Se on opettanut, että kanit voivat vaeltaa pitkiäkin matkoja.\nLähettänyt For life klo sunnuntaina, lokakuuta 30, 2011\nKerjäläisten reviirit ja blogin lukijat\njormas: Eipä olisi pari vuotta sitten tullut ensimmäisenä mieleeni, että jos olisi tullut tarve kerjätä rahaa, niin Helsingin parhaat kerjuupaikat on jaettu reviireittäin romanialaisille mustalaissuvuille. Näin sanoi tämän päivän ykkössanomalehtemme. Eurooppa siis yhdentyy monin eri tavoin ja minä, kuten me kaikki olemme siinä mukana. Halusimmepa tai emme.\nJokilaaksoon on tänään ilmestynyt kolme uutta perheenjäsentä, josta päivis kirjoittanee enemmän tai ainakin jonkun sanan. Jos nämä uudet tulokkaat itsenäistymisen ja vapauden huumassa päättävät jäädä asumaan kanssamme, seuraamme heidänkin elämäänsä tällä palstalla.\nTyöhön liittyen on hyppysiin tarttunut todella mielenkiintoinen hanke Katajanokalla, jota työstän niin pitkälle kuin vähänkin on valoa tunnelin päässä.\nEilisen englanninkielisen pätkän laitoin blogiini siksi, että viimeisen tilaston mukaan tätä luetaan Yhdysvalloista ja Thaimaasta käsin yhteensä enemmän kuin Suomesta. Olisi tosi mukava saada edes jotain kommentteja lukijoilta.\npäivis: Olin Niilon kanssa koirakoulussa. Ajettiin Mäntsälään saakka toteamaan ensin, että meidät on kai unohdettu, kun kukaan ei tullut hakemaan sisälle. Ohje oli, että pitää odottaa ulkona, jotta edelliset oppilaat saavat poistua rauhassa. Edellisiä oppilaita ei ollut ja tuntimme pääsi alkamaan onnekkaan sattuman ansiosta, kun kouluttaja saatteli jotain ihmistä ulos talosta. Muita oppilaita ei sitten ollutkaan, olivat siirtäneet osallistumisensa marraskuussa alkavalle kurssille. Minä ja Niilo saimme siis yksityisopetusta.\nKouluttaja, vai pitäisikö sanoa että ope, selitti Niilon tiettyä huonoa käytöstä hormooneilla, jotka tuon ikäisellä koiralla teetättävät ties mitä. Jos nyt oikein muistan, 1,5 vuoden iässä pitäisi alkaa seesteisempi elämä. Vielä siis seitsemän kuukautta siihen, ettei vieraille ihmisille haukuta, ei maastouduta kun tulee muita koiria vastaan eikä rähistä niiden kanssa. Elleivät koirakoulun opit sitten pure jo ennen sitä. Harjoitusta se kyllä ainakin vaatii. Tuskin kolme tunnin mittaista sessiosta yksin saa ihmeitä aikaan.\nTällä eka tunnilla harjoiteltiin erityisesti katsekontaktia. Koiran piti keksiä, että sen tietynlaisesta käyttäytymisestä seuraa palkinto. Ja kun vaikeutin sen palkintona olevan herkun saamista, sen piti keksiä sekin, että minua silmiin vilkaisemalla herkku on sen. Niilo oli open mielestä nopea oppimaan. Muutenkin se käyttäytyi kaikista houkuttelevista hajuista huolimatta koulutussalissa (melkein) kuin vanha tekijä.\nLähettänyt For life klo perjantaina, lokakuuta 28, 2011\njormas: Tänään vierailin Sanaskodissa http://www.sanaskoti.fi/, joka oli monin tavoin esimerkillinen paikka. Kyseessä on hoitokoti, jolla on kristilliset arvot.\nOlen joskus ja itse asiassa aika useinkin sanonut, että kolmas sektori on saanut aitoa kilpailuetua siitä, että usealla järjestöllä on aatteen palo, joka laittaa antamaan kaikkensa ja joskus vielä enemmänkin. Moni kristillinen järjestö on perustettu työnäystä ja kutsumuksesta.\nNykyisin kenttään on tullut mukaan pieniä, vikkeläliikkeisiä yrityksiä, joilla on takanaan tarkat pankkianalyysit ja niin edelleen, Sekä oman yrityksen palo, joiden kanssa kolmas sektori tällä hetkellä kilpailee.\nKoin, että Sanaskodissa oli nämä molemmat yhdistetty oivalla tavalla. Lisänä oli myös Sininauhasäätiössäkin hyvällä tavalla hyödynnetty käytäntö, jonka mukaan työntekijöiden sukulaisuus ei ole rasite, saati este työsuhteelle.\nKun menen vierailulle varsinkin uuteen paikkaan, on tapanani kätellä kaikki keitä tapaan. Työntekijät, asiakkaat, potilaat, luottamushenkilöt ja niin edelleen. Mielestäni näin pitääkin tehdä, mutta minulla on tavalleni myös muu merkitys. Kädenpuristus, joka usein pitää sisällään myös katsekontaktin kertoo usein todella paljon. Se kertoo sekä työntekijöistä että asiakkaista muun muassa, että pitääkö minun olla täällä vai saanko olla täällä tai jotakin siltä väliltä.\nSanaskodissa koin, että kaikki kokivat saavansa olla siellä. Se on kaikkinaisen motivaation ja talon hengen kannalta mahdottoman suuri voimavara.\njormas: Tänään töppäsin, sillä minun piti olla yhteistyöneuvotteluissa Vihdissä, mutta kun oma puhelin tilttasi ja on korjattavana, niin eipä olleet kalenteritiedot kaikilta osin tallentuneet vaihtolaitteeseen. Onneksi saimme uuden ajan huomiselle, joten nyt on mentävä pelipaikalle nöyrin mielin.\nTukiasunto siinä tilassa, jollaiseksi asukas\nsen sisusti kuukaudessa\nMyös Näkövammaisten Keskusliitosta oltiin yhteydessä yhden myytävänä olevan kiinteistön vuoksi. Sitä menen NKL:n talouspäällikön kanssa katsomaan ensi viikon alussa.\nKarismakotipalaveriakin on pidetty sekä toimistoa kalustettu, joka alkaakin olla, kuten kadun kansa sanoo, julistusta vaille valmis.\nHarmillista oli, että atk-apu ei saanut vanhasta koneestani valokuvia ulos, vaan taivaan tuuliin meni melkoinen valikoima elettyä hsitoriaa. Tietysti joku voi todeta, että entäs varmuuskopiot, johon voin vain sanoa, että niinpä.\nTänään on Liiton hallituksen kokous, joten Sininauhatalolla on vipinää keskivertoa enemmän. Myös tuulahduksia maakunnista on ilmassa.\nKävin myös pikku palaverin Salovuoren vetämän Vihreän hankkeen tienoilta ja kyselin tarkoitukseen Katulähetyksen Jemina-alusta Jyväskylästä. Mutta katsellaan syntyykö tästä jotain hyvää päihdehuoltoon.\nLähettänyt For life klo torstaina, lokakuuta 27, 2011\nJos toimimme silmä silmästä, olemme viimein kaikki sokeita\n﻿﻿jormas: Tämän päivän olen puuhastellut jäsenjärjestöpalvelemisen merkeissä. Kävin kohtalaisen mittaisen keskustelun Sininauhaliiton puheenjohtajan kanssa, joka toimii myös Karismakodin bossina. Jos joku saisi lisäkseni sydämelleen kyseisen yhdistyksen hoitokotitoiminnan tai siihen tarkoitukseen Siuntiossa olevat oivat tilat, niin minusta saisi haastaviin talkoisiin kaverin.\nSininauhaliiton toiminnanjohtaja Kiviniemi tekee laillani\ntöitä silloin, kun niitä on tehtävä eikä pelkästään silloin,\nkun työasento ja -tilanne ovat siihen sopivia.\nKuva on markalla Brasiliaan tai sieltä pois\nSininauha liittoineen, säätiöineen ja osakeyhtiöineen on oiva, palveleva kokonaisuus ja nyt tarvittaisiin auttavaa kättä ja vaikka vähän huonimpiakin visioita.\nJoten tarttukaa haasteeseen ja ottakaa yhteyttä Kiviniemeen tai minuun, niin istutaan alas Karismakodin bossin kanssa.\nOlen myös selvitellyt Sovinnon omistamien tilojen tilannetta Mäkelänkadulla ja vastaavasti Sininauhaliiton tiloja Hämeentiellä. Tässäkin olisi tiimityön paikka, vaikka taidan olla itse vähän huono tiimisellaiseen. Toki ehkä on parempi tässä tapauksessa olla edes huonosti jotain kuin seistä tumput suorana ja katsella ohikiitäviä hetkiä ja niiden mukana viilettäviä kilpailijoita ja yhteistyökumppaneita.\nLähettänyt For life klo keskiviikkona, lokakuuta 26, 2011\nAjan kulun taju\npäivis: Yhä useammin tulee todettua, ettei jostain asiasta ole kuin vähän aikaa, mutta tarkemmin asiaa ajateltua on pakko todeta, että vähän aikaa voi olla vaikka 20 vuotta. Yksi asia, josta saattaa ajatella, että vähän aikaa sitten, on kirpputorien yleistyminen ja sen saama yleinen hyväksyntä. Oikeasti aika kauan aikaa sittenhän, kun kirpputoreja oli vain siellä täällä, ne eivät olleet paikkoja, joiden ovesta itseään kunnioittava ihminen olisi astunut sisään. Kirpputoreilla saattoi olla kaupan loppuun kulutettuja vaatteita, joita ei edes oltu viitsitty pestä ennen myyntiin laittamista.\nOlin kai itseäni kunnioittava, koska minulla ei ole kovin paljon muistikuvia noista alkuaikojen kirpputoreista. Ensimmäinen muistoni aiheeseen liittyen on jostain -90-luvulta, kun todella arvonsa tunteva sukulaisrouva kehui kiertävänsä kirppareita ostaakseen sieltä koruja. Todennäköisesti ihan rihkamavempeleitä.\nTuon jälkeen olen itsekin kierrellyt silloin tällöin kirppareita ja tehnyt mielestäni oikein hyviäkin hankintoja. Jonkun itseni kokoisen vanha kelsiturkki on palvellut jo vuosia kylminä talvipäivinä ja jokunen muukin vaatekappale on kirpputoreilta tullut hankittua. Aika usein olen myös erehtynyt luulemaan, että myyjä on samaa kokoa kuin minä, mutta myöhemmin olen harmikseni huomannut, että myyntiin pantu soma vaate oli sittenkin pari kokoa pienempi kuin itse olen.\nNyt olen siirtynyt kokeilemaan miltä tuntuu olla \"tiskin toisella puolella\". Toinen viikko kaupankäyntiä on pian päättymässä ja pahoin pelkään, että aika ison kassin saan varata mukaan, kun käyn tyhjentämässä pöytäni. Vaikka kauppa Hyrylän Femmatorilla käy yleisesti ottaen hyvin, omat tuotteeni eivät ole menneet niin hyvin kaupaksi kuin olin toivonut. Osa vaatteista on sentään ollut oikein hyvämerkkisiä ja hinnat kohtuullisia. Tosin ensimmäisen viikon jälkeen sentään oltiin plussan puolella.\nVaatteita hengariin laittaessani tulin tuumanneeksi ääneen ja nyt tiedostaen sen, että toivomastani asiasta on todella kauan aikaa. Ennen vanhaan nimittäin hameissa oli aina lenkit, joilla ne saatiin nätisti roikkumaan hengariin. Joku älytön idea on jo ajat sitten vienyt hameista nuo lenkit. Asiakasystävällistä olisi alkaa valmistaa lenkeillä varustettuja hameita.\nLähettänyt For life klo tiistaina, lokakuuta 25, 2011\nSydäninfarktin muistelupäivä\njormas: Tänään oli sydäninfarktini vuosipäivä. Normaalisti olen juhlinut sitä lenkillä HK:n Sinistä vertaisteni seurassa. Meillä on kyseisen prosessin läpikäyneille oikein kerhon tapainen yhteyskin, johon olemme ottaneet pelkästään sydänoireita potevia ikään kuin hengailujäseniksi. Täysi jäsenyys edellyttää infarktia, ohitusleikkausta tai pallonlaajennusta.\nSitten olin Kriminaalihuollon tukisäätiön http://www.krits.fi/ 10-vuotisjuhlaseminaarissa. Se on hieno ja hyvää työtä tekevä järjestö, jonka yksi perustajista on Sininauhaliitto.\nNeljästä ammattilaisesta koottu Krits-kvartetti\nkäyrätorvineen toi oivan lisän juhlapäivään.\nJuhlapuheen piti oikeusministeri Henrikson ja hänen puheesta poimin yhden helmen, jonka hän vastaavasti oli siepannut vaikeuksissa olevan lapsen tai nuoren toteamuksesta: \"Jotkut tarvitsevat enemmän saadakseen yhtä paljon kuin muut.\" Se on kyllä ajatuksia herättävä miete.\nTilaisuus oli RAKE-salissa, joka herätti myös nostalgisia muistoja, sillä olin samassa talossa ja nimenomaan Rakessa töissä reippaasti yli 40 vuotta sitten.\nJuhlissa oli sali täynnä, joten meitä oli jonkin verran toistasataa osallistujaa. Se pisti silmään, että olin ainut oy-muotoisten toimijoiden edustaja, joten kyllä osakeyhtiöpohjaisia palveluiden tuottajia on päihde- ja kriminaalityössä vielä kohtalaisen vähän. Tilaisuudessa jaettiin myös 10 000 euron palkinto kriminaalityössä ansioituneelle toimijalle. Aivan uuden tunnustuksen sai Kris Tampere, josta jaksoin íloita melkoisesti, sillä olen itsekin toiminassa mukana muun muassa Kris- Helsinki ry:n hallituksessa. Kris on järestö, johon ei pääse jåseneksi kuin erityisillä ansioilla. Pitää olla ollut päihdeongelmainen tai linnan venkula.\njormas: Eilen oli ohjelmassa muun muassa veden haku Jokilaaksoon. Se tarkoittaa peräkärryä ja siinä olevaa reilun tuhannen litran vesisäiliön täyttämistä kilometrin päässä olevasta, niin sanotusta Senkkerinmäen yli sata metriä syvästä porakaivosta. Säiliön ja peräkärryn roudaamme paikalle mönkijällä ja takaisin tullan samaa tietä kuin on mentykin. Sitten asennetaan pumppu ja täytetään Matkakodin kaksi säiliötä ja loppu, eli noin tuhat litraa raikasta porakaivovettä pumpataan sosiaalikontin sisällä olevaan, samanlaiseen säiliöön. Samalla reissulla viedään sora- ja sepeliasemalle roskat vaihtolavalle ja niin edelleen. Sekä katsastetaan kuinka pitkälle eräänlaisessa vaunukotihankeessa on päässyt http://ratastelkodu.ee/fi. He nimittäin rakentavat ja pystyttävät rakennusta sora-asemalle ja rakennusmiehet asuvat nimenomaan Vaunukodissa.\nTämä aamu alkoikin jo sitten aivan kunnollisella ja perinteisellä työnteolla sekä Sininauhasäätiön toimitusjohtajan vetämällä toimistopalaverilla. Oli ensimmäinen palaveri kotimaahan tulon jälkeen ja mieli oli kohtalaisen täynnä odotuksia, josko olisi paljonkin uusia haasteita edessä ja tarjottavana. Anti jäi vähän laihanlaiseksi ja pohdittavaksi sain vain mitä tilaisuuksia voisimme järjestää ihmisten auttamiseksi.\nKuvassa voimailee Pattayan rantakadulla yksi\nUusi toivo -lehden vakituisista avustajista.\nPitkän päivätyön opettajana tehnyt Jorma Kuitunen.\nSitten karauttelin iltapäiväksi uuteen toimistooni Sininauhatalolle Metsälään. Omien laskujen lisäselvittämisessä menikin sitten tovi jos toinenkin. Tältä paikalta on tehtävä mitä pyydetään ja kovin suurta merkitystä ei ole sillä kuinka tarpeelliseksi ja perustelluksi itse asiat jonkunasian koen. ﻿﻿Sinällään mielenkiintoista ja ehkä eräänlaista kissa ja hiiri leikkiäkin, että löytyykö jossain vaiheessa edes euron epäselvyys. Jonkin verran mieltäni on liikuttanut myös osakeyhtiö- ja säätiölakien yhteensovittaminen. Osakeyhtiölain suhteen Sininauha Oy:n toimistusjohtajana asia on kristallinkirkas, mutta säätiölain soveltamista itseeni saavat muutkin pohtia jonkin verran, sillä asemani päättäjänä tai vastuullisena työntekijänä ei ole kovin kummoinen nykyisessä organisaatiossa. Mutta hyvä näin, sillä mieli pysyy virkeänä, joka taas lienee yksi parhaita dementian ja sen sukuisten sairauksien ennaltaehkäisyssä.\nLähettänyt For life klo maanantaina, lokakuuta 24, 2011\npäivis: Tuo otsikon nimitys jäi mieleen jostain uutispätkästä tai lehtiartikkelista, jossa kerrottiin Irlannissa asuvasta kulkijakansasta. Porukalla ei ole mitään tekemistä mustalaisten kanssa, mutta ovat jonkinmoinen etninen ryhmä, jolla kulkeminen on kai jollain tapaa verissä. Tai tiedä sitten mikä totuus oikeasti on. Alkuviikolla uutisissa kerrottiin kuinka heidän matkailuvaunuista ja -autoista koostunut leirinsä purettiin pakkokeinoin. Samaa on yritetty puhumalla jo kymmenen vuotta. Ei siis kerro kovin aktiivisesta kulkemisesta, jos kyseinen leiri on ollut niillä sijoillaan noinkin kauan.\nKun yritin löytää jotain lisätietoa aiheesta, törmäsin mainintaan, että myös karjalan evakkoja on joskus kutsuttu valkoisiksi mustalaisiksi. En ihan heti keksi, miksi näin on ollut. Evakothan eivät lähteneet kotikonnuiltaan vapaaehtoisesti, eikä varmaan monellakaan ollut erityistä halua kulkea. Siihen jouduttiin olosuhteiden pakosta.\nMeidän Matkakotimme iltahämärissä kotikonnuilla Tuusulassa.\nViihdyn itse asuntoautossa. Välillä on kiva kulkea ja monesti pitkiä reissuja on tehty juuri sillä asenteella, että tien päällä pitää olla kaiken aikaa. Mukava on olla paikallaankin. Kun katsoin Irlannin kulkijakansan leirin purkamisesta kertovaa uutista ja siellä asuvia ihmisiä ja heidän haastattelujaan, en voinut ajatella muuta kuin että olenkohan itsekin jonkinlainen valkoinen mustalainen.\nLähettänyt For life klo perjantaina, lokakuuta 21, 2011\nJa muutto jatkuu\njormas: Tänään olen jatkanut työhuoneeni kalustamista ja kaiken maailman työhön liittyvien tavaroiden roudaamista. Ja pohtinut Sovinto ry:n asioita jäsenjärjestökonsultaation ja hallituksen jäsenen rooleista käsin. Polku saattaisi löytyä Mäkelänkadulla sijaitsevien tilojen osalta jos ja jos.....\nMutta eniten olen nauttinut tästä päivästä, sillä tänään juhlimme hääpäiväämme varmastikin hyvän lounaan merkeissä ainakin. Vihille menimme neljä vuotta sitten \"Kaikkien aikojen juhlissa\". Häiden lisäksi juhlimme sosiaalineuvoksen arvoa, Sininauhasäätiön 50-vuotista taivalta sekä Tuusulan Mutterimajan avajaisia.\nVaikka arki ja joskus juhlakin tuntuu takkuavan, on elämä kaikkinensa elämisen arvoista, sillä huilaamaan ehdimme myöhemminkin\nMuuttotöissä\njormas: Tänään tein muuttoa. Monta kuukautta on työhuoneasiani ollut niin sanotusti hunningolla. Vaikka Sininauhasäätiössä on melkoisesti tiloja, kuten työntekijöitäkin, ei sieltä löytynyt minulle työhuonetta. Monta kertaa oli mieli maassa, sillä minulle se viestitti paljon muun muassa siitä kuinka tekemääni työtä arvostetaan tai se on kurssissa ylipäätään.\nValitettavasti jormas on pois ja minulla ei ole tänään vastaanottoa\nTyötilani oli ikkunaton varasto, jonka olisin sissustanut jormamaisesti. Moni kävi sitä katselemassa, sillä huone henki Sininauhaa koko sen historian ajalta, mutta luonnollisesti viimeiseltä kolmeltakymmeneltä vuodelta enemmän, jolloin olen ollut mukana itse. Minulle jäänee ikuiseksi arvoitukseksi miksi jouduin luopumaan kyseisestä huoneesta.Kerran, kun tulin jostakin reissusta, oli työtuolini valloittanut varsin oivan näköinen sijaistaja. Huumorilla työtoverieni tekemä tyyppi ilahdutti mieltäni suuresti.\nUusi työhuoneeni on Sininauhaliiton toimitalolla Krämertintiellä, joten jälleen kerran lähdetään uudella alulla.\nLähettänyt For life klo torstaina, lokakuuta 20, 2011\nSyksylläkin luonto muuttuu ja paljastaa monia asioita, jotka\nkesän vehreys on on peittänyt alleen.\npäivis: Olen aina ajatellut, että kevät on se vuodenaika, jolloin lumen sulamisen jälkeen maa paljastuu ja paljastaa sen, mikä on ollut silmiltämme piilotettu. Nyt olen huomannut, että on toinenkin vuodenaika, jonka jäljiltä paljastuu jotain kadoksissa ollutta. Syksy.\nKun nyt lokakuussa horsmat muuttuvat maaksi ja heinät lakoontuvat syksyn sateissa, maisema aivan kuin riisuu itsensä ja paljastaa taas jotain piilossa ollutta. Erityisen mielenkiintoisia ovat koiranulkoilutuslenkin varrella olevat pienet pensaat. Kesällä niiden kasvun saattoi nähdä silmissä ja nyt syksyn tultua ne tuntuvat katoavan aivan yhtä nopeasti. Jäljelle jää vain ohuita oksan ruipeloita. Muutos on varmasti yhtä nopea kuin keväällä hankien kutistuessa kirkkaassa auringon paisteessa. On kuin jättiläisen niittokone olisi kulkenut luonnossa ja pyyhkäissyt tieltään kaiken kesän aikana luontoon kasvaneen.\nLähettänyt For life klo keskiviikkona, lokakuuta 19, 2011\nVahtikoira ja hänen kotinsa\njormas: Innostuin penkomaan pikkuisen netistä onko se kuinkakin tavallista, että Finnairin kone on myöhässä Ja kyllä vain. Se ei ole lainkaan tavatonta. Tästä päivästä olen käyttänyt melkoisen ajan sen selvittämiseen, minne oli kadonnut laskuun laittamani niin sanottu luottokunnan lasku. Välillä meinasivat käämit palaa, kuten sanonta kuuluu, sillä on melkoisen kohtuutonta, että nykyisen työmäärän ekstrabonukseksi menisi luottotiedot ilman omaa syytä.\nYstäväni Kukka-Markun helppohoitoinen vahtikoira kotinsa\nvieressä Pattayalla\nMutta Pattayaakin on tullut hoidettua, kotisivuja päivitettyä ja tein(m?)pä jonkun ilmoituksenki Seuran nettisivulle.\nTuuli on riepotellut autokatostamme, joten saattaa olla, että sen kanssa ei kuitenkaan talvea selvitä. Lämmitysjärjestelmiä olen laittanut talven varalle kuntoon ja Sosiaalikontista on sanottava, että kun se on saanut päiviksen loppusilauksen, on se koko Jokilaakson viihtyisin rakennus tällä hetkellä.\njormas: Kotiin päästiin, vaikka takkuista olikin. Pattayalla olen tutustunut yhteen herrasmieheen. Tai itse asiassa moneenkin, mutta yksi heistä on kansainvälinen shakkituomari. Hänellä on Finnairin Platiniumkortti ja hän saa viedä mukanaan lentokenttien ensimäisen luokan matkustajille tarkoitettuihin oleskelu- ja odotustiloihin yhden vieraan. Kuva on kyseisistä tiloista Bangkokin kentältä.\nFinnairin kone sen sijaan ei ollut ensimmäista luokkaa ja se losahti kentälle. Koneesa ilman ilmastoinitia istuimme sisällä viisi tuntia, kun sitä korjattiin. Välillä rullattiin kiitoradalle ja todettiin , että ei tullut kuntoon. Sitten tankattiin, kurvattiin telakalle takaisin ja todettiin parin tunnin päästä, että ei tulekaan kuntoon.\nSilloin kello olikin ja aamuviisi, joten ei muuta kuin lompsuteltiin halliin ja sieltä linjureilla Bangkokin pohjoisosaan hotellin. Siellä oltiin seitsemän pintaan aamusta. Sitten pisteltiin aamupalat naamariin ja saatiin huoneet. Pari tuntia lueskelin ja koppasin Hanna-Mari Seppälän kaveriksi hotellin uima-altaalle. Hän oli tulossa seurueineen Australiasta harjoitusmatkalta. Sitten olikin lähtö kello 16 takaisin kentälle ja sielläi info, että ei ole kone kunnossa ja niin edelleen.\nFinnairilla ei ollut paikalla henkilökunnassa myöskään ainuttakaan suomen kielen taitoista, joten olihan se aika show. Taas saatiin ruokalappuja ja parin tunnin päästä infossa tilanne jatkui. Tosin sen verran täydennettynä, että ei ole kone kunnossa, mutta seuraavalle yölennolle mahtuisi viitisenkymmentä, jos on halukkuutta. Otin siitä paikan ja ehkä tein oikean ratkaisun, sillä aamulla Vantaan kentällä kuulin, että ainakin osa porukasta on tulossa Lontoon kautta aamupäivällä.\nNo, minä sain koneessa istuinkaveriksi edellä mainitun huippu-uimarin ja naapurikunnan tytön. Hänelle annoin viime käden ohjeita ensi viikonlopun Berliinin kisoja varten. Netistä voinet tuloksista seurata onko elämän herkistelyohjeista ollut apuja.\nLähettänyt For life klo tiistaina, lokakuuta 18, 2011\nAamulla lentoasemalla\npäivis: Aamulla menimme Niilon kanssa hakemaan Jormaa lentoasemalta. Niilo (osaomistuskoiramme) muisti ilmeisesti heti, että se on paikka, jossa tapaa pitkään poissa olleita. Viimeksi kävin Niilon kanssa hakemassa sieltä sen toiset omistajat ja riemu oli silloinkin rajaton. Nytkään se ei meinannut pysyä nahoissaan, vaikka varmaankaan ei arvannut, kuka on tulossa. Jorman ilmestyminen aulaan varmasti vain vahvisti Niilon uskoa siihen, että lentokentällä tapaa kauan kaivattuja.\njormas tulee, oletteko valmiit kentällä ottamaan hänet vastaan vai pannaanko seuraavalla koneella takaisin?\njormas: Tänään on viimeinen ilta Thaimaassa. Pattaya Suomi-Seuralla oli niin sanottu Lätty-lauantai ja teimme tämän kauden kävijäennätyksen. Räiskäleitä ja hernekeittoa kävi maistelemassa 80 henkilöä.\nTreffasin suomalaisen, joka lentää kanssani samalla koneella Suomeen. Olen kyseisen herrasmiehen kanssa pelannnut erän shakkia huonolla menestyksellä ja siitä tuttavuus. Seuran vakituisia kävijöitä kuitenkin. Hän omistaa Finnairin Platiniun-kortin ja se tarkoittaa muun muassa, että kenttien bisnesluokan palvelut ovat käytössä kortin omistajalla ja yhdellä vieraalla. Vieras olen tällä erää minä, joten ainakin koneeseen mennään herrojen kanssa. Saapa sitten nähdä missä istutaan. Mukavaa kuitenkin.\nKuvassa on Seuran edusta. Päiviksen ja minun Thaikoti on punasinisen markiisin yläpuolella ylin kerros kattoterassin kanssa.\nLähettänyt For life klo lauantaina, lokakuuta 15, 2011", "timestamp": "2020-01-26T22:00:53Z", "url": "https://elamantahden.blogspot.com/2011/10/"}