{"text": "Suomen Agenda2030 -maaraportti julkistetaan 3. kesäkuuta - Asset Display Page - Kestävä kehitys - Kestävä kehitys\nKestävän kehityksen toimikuntaValtioneuvoston viestintäosasto 28.5.2020 8.00\nTiedote 360\nRaportti annetaan YK:lle heinäkuussa mutta sen kotimaan julkaisu tapahtuu Kestävän kehityksen tila ja tulevaisuus –lähetyksessä 3.6. klo 13.00-15.00. Verkkolähetys on avoin kaikille.\nLähetyksen avaa pääministeri Sanna Marin. Paikalla studiossa ovat ympäristö- ja ilmastoministeri Krista Mikkonen sekä kehitysyhteistyö- ja ulkomaankauppaministeri Ville Skinnari.\nMaaraportin julkaisun ja päätulosten esittelyn lisäksi lähetyksessä syvennytään osaan raportin teemoista, kuten kestävyysmurroksen selättämiseen ja ketään ei jätetä –periaatteen toteutumiseen. Näistä aiheista lähetyksessä on keskustelemassa joukko kansalaisjärjestöjen, yritysten ja tutkimuslaitosten edustajia.\nLähetys pureutuu myös kaupunkien rooliin Agenda2030 toimeenpanossa. Siitä keskustelemassa ovat vapaaehtoisen Agenda2030 kaupunkiraportin laatineiden Helsingin, Turun ja Espoon johtajat Jan Vapaavuori, Minna Arve ja Jukka Mäkelä.\nKestävän kehityksen tila ja tulevaisuus on vuosittain järjestettävä tilaisuus, joka tänä vuonna järjestetään ensimmäistä kertaa suorana verkkolähetyksenä. Katsojat ovat tervetulleita osallistumaan keskusteluun. Lähetyksen juontaa Annika Damström.\nSuomen Agenda 2030 -maaraportti julkaistaan 3.6. Kestävän kehityksen verkkosivuilla. Maaraportti esitellään YK:lle heinäkuussa High-level Political Forum on Sustainable Development –kokouksessa.\nKestävän kehityksen tila ja tulevaisuus –lähetys ke 3.6. klo 13.00-15.00\nKrista Mikkonen Sanna Marin Ville Skinnari\nkestävä kehitys politiikka", "timestamp": "2020-07-04T02:47:44Z", "url": "https://kestavakehitys.fi/-/10616/suomen-agenda2030-maaraportti-julkistetaan-3-kesakuuta"}