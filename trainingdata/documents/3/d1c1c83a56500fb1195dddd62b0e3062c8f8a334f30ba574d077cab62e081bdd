{"text": "Intermat 2018: Allulta mobiilisovellus - Koneporssi.com\nIntermat 2018: Allulta mobiilisovellus\nAllu tuo asiakkailleen uutena palveluna Allu-mobiilisovelluksen, jonka ensiesittely tapahtui Intermat 2018 messuilla, Ranskassa. Allu-mobiilisovellus tarjoaa hyödyllistä tietoa käytössä olevaan tuotteeseen liittyen. Jokaiselle käyttäjälle kohdennettu tieto löytyy laitteen sarjanumeron perusteella. Nopea ja vaivaton informaation kulku laitevalmistajan ja asiakkaan välillä on yhä tärkeämpää, jotta asiakas saa parhaan mahdollisen hyödyn laiteinvestoinnistaan\nAllulta kerrotaan, että sovelluksen avulla asiakas saa tarkkaa ja ajankohtaista tietoa turvallisesta käytöstä työmaalla sekä tietoa kyseisen laitteen eri käyttökohdemahdollisuuksista. Sovelluksesta löytyvät pika-asennusoppaat helpottavat ja nopeuttavat asennustoimia työmaalla. Laitteeseen liittyvät käyttöoppaat ovat nopeasti ja helposti saatavilla – riippumatta siitä missä tai milloin käyttäjä niitä tarvitsee.\nMobiilisovellus tarjoaa käyttäjälle olennaista tietoa, kuten esimerkiksi:\nTuotekuvauksen, muun muassa tiedon rungosta ja rummuista\nPeruskonesuositukset käytössä olevaan lisälaitteeseen\nTietoja laitteen eri käyttökohteista\nYhteystiedot lähimmälle jälleenmyyjälle\nKäyttö- ja asennusoppaat\n”Laitevalmistajana haluamme mahdollistaa asiakkaillemme ajantasaisen tiedon riippumatta siitä, missä päin maailmaa tai mihin kellonaikaan asiakas tietoa tarvitsee,” kertoo Allun markkinointipäällikkö Marjut Lindroos.\nAllu-mobiilisovellus toimii Android- ja iOS -laitteissa ja on ladattavissa App Storesta sekä Play Kaupasta maksutta. Palveluun kirjautuminen tapahtuu tuotteen sarjanumerolla. OP.\nVähän isommat \"peltisakset\"\nHerumet oy:n toiminta tehostui, kun yritys sai alkuvuodesta käyttöönsä uuden ...", "timestamp": "2018-09-22T19:38:32Z", "url": "https://www.koneporssi.com/uutiset/intermat-2018-allulta-mobiilisovellus/"}