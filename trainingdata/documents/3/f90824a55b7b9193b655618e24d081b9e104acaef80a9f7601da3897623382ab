{"text": "DEEPTHI ღ Be The Light You Are : Frankel: Ennusteita vuodelta 2009\nPitipä oikein selata vanhoja päiväkirjoja, kun tajusin juuri että omasta matkastani Amman kanssa on tullut juuri kuluneeksi neljä vuotta. ♥ Tasan neljän vuoden takaiset päiväkirjat olivat täynnä suuria tunteita ja oivalluksia, ja ihmettelyä, että mitä minussa oikein tapahtuu?! Tänään elämme jo vuodessa 2012, aivan uuden syklin alun kynnyksellä, ja voi vain ihmetellen katsoa taaksepäin, että mitä kaikkea tässä on saanut kokea. Yksi asia on edelleen pysyvä: muutos. Välillä onkin haastavaa pysyä perässä itsensä kanssa, ja samalla pysyä avoimena ja viattomana johdatukselle. Tällä hetkellä aallonsuunta omassa elämässäni on kääntynyt, ja koen eläväni jollain tavalla aikaa, jossa \"kone buutataan\" ja asetukset palautetaan alkutilaansa, asioita yksinkertaistetaan ja riisutaan pois. Silloin myös suru ja elämän varjot näyttäytyvät, ja niin kuuluu olla. \"Sattumalta\" avasin eräästä Amman kirjasta kohdan tälle asialle, ja siellä Amma lausuu näin:\n* * * When asked about sorrow in the world, Amma responded:\n\"Do you mean that happiness alone is enough and there is no need for sorrow? There is everything in creation. Even a small needle and a blade of grass have their own purposes. Nothing is a waste in creation. Keenly observe. It is sorrow which helps our growth. Human beings will not work and move forward if there is no sorrow. There must be everything in creation, both good and bad. Having one without the other is not creation. To understand the place and importance of each and every object is our duty. Everything has its own place in life. Just give things their proper place, their proper due, neither more nor less, then everything will be all right. It is better if one can transcend both happiness and sorrow. That means to accept them equally, understanding this to be the nature of life.\" * * * Samalla kun selasin vanhoja päiväkirjoja, löysin kanavoinnin vuodelta 2009, jonka viesti on juuri nyt erittäin ajankohtainen. Ihaninta päivää Pohjanmaan sumuisten peltojen keskeltä!\nENNUSTEITA 2009 Valon veljeskuntaa kanavoinut Edna G. Frankel (www.reconnections.net, www.beyondreiki.com) Lokakuu 2008 Vapaasti suomentanut Pirjo Laine Rakkaat ystävät, tervehdys Valon veljeskunnalta! Olemme hyvin iloisia ollessamme taas kerran kanssanne, jakamassa energiamme ja rakkautemme. Sydämen tie viittoilee, tunnetteko jo Kodin nykäisevän? (Naureskelua - kukin omana aikanaan, rakkaat sydämet). Tunnette ehkä ajan paineen - miten nopeasti päivät, viikot ja kuukaudet kuluvatkaan. Sanoimme aiemmissa kanavoinneissa, että aika nopeutuu, todellakin. Olette kuulleet tämän monilta kanavoiduilta lähteiltä. Paras tapa välttää stressiä päivittäin on keskittyä yhteen asiaan kerrallaan, todella keskittyä siihen, mitä tekee - älkää antako mielenne vaellella vanhoja, totuttuja silmukoita pitkin, sillä teillä ei enää ole aikaa tuohon vanhaan juttuun! Älkää myöskään yrittäkö tehdä monta asiaa kerralla, mihin olette ehkä tottuneet, sillä saatte vähemmän tehtyä ja se mitä saatte valmiiksi, on tehty huonosti. Teistä ehkä tuntuu siltä, että ajattelukykynne on heikentynyt, päänne on ikään kuin tukossa ja ajatuksenne sameita. Tai olette ehkä tekemässä jotain ja kadotatte suunnan ja sitten huomaatte tekevänne jotain muuta. Ehdotamme, että priorisoitte aikanne ja työn, mikä tarvitsee tehdä ensin, mitä sitten jne. Tällä tavalla pääsette tehtävienne läpi ja teistä tuntuu, että olette todella saaneet aikaan jotain kunakin päivänä. Muistuttakaa jatkuvasti itseänne aikarajoista ja säästäkää merkityksettömät asiat myöhemmäksi. Tehkää luetteloita asioista, mitkä vaativat huomioitanne, ja varmistakaa, että muistatte, minne laitatte luettelonne! Kaikki ylhäällä mainittu on niitä tapoja, joilla planeettaanne pommittavat, kohonneet energiat vaikuttavat mentaalisiin kykyihinne. Rentoutukaa vakuuttuneena siitä, että mentaaliset kykynne laajentuvat uusien energioiden myötä, kun opitte ajattelemaan ja toimimaan uusilla tavoilla. Rakkaat lapset, vanhat tavat eivät enää toimi - ne vanhat, tukea antavat käyttäytymistavat ja uskomukset, joita teillä oli aiemmin 3D-elämässä, eivät enää palvele teitä uusissa energioissa. Kun planeetan sähkömagneettiverkot järjestetään uudelleen ja niitä vahvistetaan ylläpitämään maapallon pyörimistä fotonivyöhykkeeseen, niin myös aivojenne ja hermojärjestelmänne sähkömagneettisia synapseja muutetaan ja niihin vaikutetaan. Olkaa kilttejä itsellenne, lyhentäkää päivittäistä listaanne siitä, mitä täytyy tehdä, ja olkaa tyytyväisiä siihen, mitä saatte tehtyä! Myös ärtyneisyys itselleen siitä, ettei saa aikaiseksi suunnittelemiaan tehtäviä, voi saada kehonne kemian romahtamaan alemmalle toimintatasolle. Sitten keholtanne menee vähintään kuusi tuntia korkeamman värähtelyn palauttamiseksi. Vain sen tietäminen, että mielialanne vaikuttaa fyysiseen kemiaanne, auttaa teitä pysymään vihan ja pelon yläpuolella, rakkauden, ystävällisyyden ja ehdottoman rakkauden korkeammalla tunnetasolla, mikä parantaa kehoanne kaikilla FTMS-tasoilla (fyysinen, tunne, mentaalinen, henkinen). Muistakaa aina rakastaa itseänne, kunnioittaa itseänne ja toisianne tällä ihmisen heräämisen haastavalla matkalla. Muistakaa myös, että itse matka on varsinainen päämääränne! Pysykää rakkaudessa ja ilossa ja antakaa sisäisen lapsenne tulla ulos leikkimään. Tarjoudumme auttamaan teitä matkan varrella, jos kutsutte meitä. Tähän liittyen muistutamme teitä neliosaisesta rukouksesta, joka antaa meille luvan olla kanssanne tarvitessanne meitä. Sanokaa se ääneen, kuiskauskin riittää, sillä äänenne värähtely antaa meille luvan liittyä seuranne fyysiseen ulottuvuuteenne riippumatta siitä, mitä teette. \"Rakas Isä-Äiti Jumala (tai mihin perimmäiseen energiaan uskotte), Jumalainen lähde, Jumalainen Äiti, liittykää seuraani tähän parantavaan meditaatioon. Rakkaat ylösnousseet mestarit, oppaat ja enkelit (tai mihin eri energioihin uskotte), liittykää seuraani tähän parantavaan meditaatioon. Rakkaat veljet, Valon veljeskunta, liittykää seuraani tähän parantavaan istuntoon. Rakas korkeampi itse, liity seuraani tällä pyhällä hetkellä opastamaan ja johtamaan.\" Rakastamme teitä kovasti, rakkaat omistautuneet valotyöntekijät, sillä ruumiillistatte korkeampia värähtelyjä, jotka siirtävät planeetan pimeydestä valoon. Jokainen teistä on oleellinen jumalaisen suunnitelman toteutumisessa. Kyllä, jokaisella laajentuvalla sydämellä on merkitystä. Sinulla on meille merkitystä! Viime ennusteessamme nimitimme vuotta 2008 \"maailmanlaajuisen heräämisen vuodeksi\". Tosiaankin, niin paljon pimeyttä on tullut valoon, että on vaikuttanut siltä, että maailmanlaajuiset ongelmanne ikään kuin pahenevat! Neuvomme teitä minimoimaan ajan, minkä vietätte katsellen ja lukien uutisia. Miksi?Koska teitä pommitetaan joka suunnalta ankea tapahtuma toisensa jälkeen. Teillä on informaation ylikuormaa useammasta 3D-lähteestä kuin koskaan ennen ihmishistoriassa. Kaikin mokomin pysykää ajan tasalla maailmanlaajuisten tapahtumien osalta, mutta älkää sokeutuko niihin. Useimmat uutiset ovat toistuvia ja pelkoon perustuvia - jatkuvasta televisiotarjonnasta aina internetiin, radioon ja kirjoitettuun sanaan saakka. Hukutte aivan liikaa uutisiin näinä päivinä. Pysykää siis ajan tasalla, mutta älkää eksykö. Rakkaat ystävät, olemme selittäneet aiemmin, että ainoa vakio maailmankaikkeudessa on muutos. Mikään ei koskaan pysy samana ja sen toivominen mitä oli, ryövää energiaanne ja keskittymisenne siitä, mitä nyt tapahtuu. Muistutamme teitä yhdestä suosikkisanonnastamme: \"Siunattuja ovat joustavat, koska he eivät koskaan taitu pois muodosta!\" Vaikka vuoden 2008 maailmanlaajuinen myllerrys jatkuu vuoteen 2009, riemuitkaa pelkäämisen sijasta! Kyllä, nämä myrskyävät ajat todistavat kerta kaikkiaan kaikille, että olette nyt maailmanlaajuinen yhteisö ja se mitä tapahtuu yhdessä maailmankolkassa, vaikuttaa muuhun maailmaan. Maailmanlaajuiset talousvaikeutenne todistavat, että olette kaikki yhteydessä! Lopulta teillä (maina) on hyvä syy auttaa ja tukea toisianne tasapainottaaksenne talousmarkkinat ja löytääksenne yhteisen maaperän, millä käydä kauppaa. Neuvomme teille, että paras polku tuolle yhteiselle maaperälle on uusi maailmanlaajuinen rahastandardi, mistä esimerkkinä on Euroopan euro. Lopulta käsitätte, miten paljon aikaa ja energiaa teiltä kuluu yrittäessänne roikkua kiinni oman valtionne valuutassa, muuntaen jatkuvasti valuutasta toiseen - käsitätte, että hukattu aika ja energia muuttuu hukatuksi rahaksi! Aiemmassa tekstissä selitimme, että tämä rahan \"fyysinen muoto\" on arvonne epäreilu ja ulkoinen mitta tällä planeetalla. Niillä jotka ovat älykkäitä ja elävät vauraissa yhteiskunnissa, on mahdollisuus kasata enemmän rahaa kuin ihmisillä vähemmän etuoikeutetuissa tilanteissa. Todellisia lahjojanne ja taitojanne, sisäistä arvoanne ei voida mitata dollareissa ja senteissä. Rahan omistaminen on valta/voimamuoto, aivan samalla tavalla kuin öljyn omistaminen on tasapainoton valta/voimamuoto. Raha lietsoo ahneutta! Taas kerran, maalaisjärjen pitäisi hallita - ettekö näe, miten kulttuurilliset vihanpidot vahvistavat sitä \"rikkaat ja köyhät\" -näkökulmaa, joka on ollut hyvin tuhoava menneisyydessänne? Alkakaa oppia omista virheistänne! Ettekö jo väsy lähettämään lapsianne tapettavaksi tai tappamaan? Hyvin paljon poliittisesta levottomuudestanne on sotilaallista teeskentelyä todellisen sodan peittämiseksi - öljyn hintasodan. Rakkaat ystävät, mitä teette, kun teiltä loppuu öljy vuoteen 2025 mennessä? Aika siihen lentää - se koittaa aiemmin kuin luulettekaan. Kuitenkin kauniilla planeetallanne on paljon ilmaista energiaa! Kolme selvintä lähdettä ovat tuuli, valtamerien aallot ja auringonvalo. Tällä hetkellä saattaa olla kallista vangita ja muuttaa energiaksi näitä \"vaihtoehtoisia polttoaineita\", mutta luotamme nerokkuuteenne ja kekseliäisyyteenne. Välttämättömyys kiihdyttää keksimistä! Aivan samalla tavalla kuin tietokoneteknologianne kehittyy niin nopeasti, että tämän päivän uusista tietokoneista tulee nopeasti eilisen vanhaa, vaihtoehtoisten polttoaineiden tarve kannustaa teidät uusiin luomiskorkeuksiin. Myös maailmanlaajuinen henkinen herääminen muuttaa lopulta voimatasapainoa, kun aina vain useammat ihmiset vaativat reilua peliä ja tuomitsevat sen sodan väkivallan ja tappamisen, mikä oli kerran hyväksytty elämäntapa. Vuoden 2008 maailmanlaajuinen henkinen herääminen johtaa kansan toisensa jälkeen vaatimaan uutta tasoa kunnioittamiseen, hyväksymiseen ja maailmanlaajuiseen resurssien tasapainottamiseen - tämän vuoksi nimitimme vuotta 2009 maailmanlaajuisen tasapainottumisen vuodeksi! Teidän on löydettävä oma sisäinen tasapainonne ja toimittava sydämestänne, ei vanhoista ennakkoluuloista. Valitkaa nyt viisaasti! Valitkaa nuoria, henkisiä johtajia, älkää vanhoja militaristisia sotaratsuja, jotka johtavat teidät takaisin kuolemaan, tuhoon ja vararikkoon. Vaikka säätilamallit eivät muutu niin dramaattisesti, kuin on ennustettu aiemmissa kanavoinneissa, kerromme teille, että 3/4 maapallon väestöstä asuu rannikkoalueilla. Miksi ette näe, että on maalaisjärjen vastaista rakentaa uudelleen alueita, jotka ovat hukkuneet uudestaan ja uudestaan? Varoitamme teitä siitä, että mitkään kodit lähellä vettä eivät ole enää turvassa. Maapallon lämpeneminen saa merenpinnan kohoamaan nopeammin kuin käsitätte. Tämä suuntaus ei laannu ja rantaviiva vedetään uudestaan luonnon myrskyisällä kädellä. Neuvoimme teitä viime artikkelissa olemaan ostamatta rantakiinteistöjä - se ei ollut mikään lonkalta heitetty huomautus! Eivät ainoastaan valtameret, vaan myös joet tulvivat aina enemmän ja enemmän yli äyräidensä, mikä saa aikaan enemmän ja enemmän vahinkoa. Miten kauan uuvutatte itsenne yrittäen roikkua kiinni siinä, mikä ei ole enää turvallista, ennen kuin ymmärrätte, että teidän on muutettava sisämaahan? Neuvomme teitä siirtymään vähintään 160 kilometriä sisämaahan tai vähintään 1600 metriä nykyisen merenpinnan tason yläpuolelle. Monet valotyöntekijät ovat jo muuttaneet uusille sijoille ja vielä useammat tuntevat siihen vetoa. Rakkaat ystävät, kulkekaa maassa, tutkikaa erilaisia paikkoja ja tiedätte, kun löydätte uuden kotinne. Kyllä, tiedätte! Vaikka tilanne saattaa näyttää synkältä tällä hetkellä, paras tapa ilmentää valitsemanne tulevaisuus on selvittää suuri tila ilmennyksenne \"laskeutumiseksi\". Riippumatta siitä päätättekö muuttaa vai ette, teidän kuitenkin täytyy hankkiutua eroon vanhoista tavaroista, mitä ette enää tarvitse. Hyödyttömän kaman siivoaminen pois elintilastanne antaa energian liikkua vapaammin ja pystytte ajattelemaan selvemmin. Aloittakaa laatikko, kaappi, huone kerrallaan ja tehkää kolme kasaa - yksi roskiin, yksi annettavaksi (tai myytäväksi) ja yksi pidettäväksi. Huomaatte uskomaanne helpommaksi tehdä noita päätöksiä, koska uudet energiat pakottavat teidät puhdistamaan, puhdistamaan, puhdistamaan! Ei ainoastaan fyysisellä tasolla, vaan myös tunne-, mentaalisella ja henkisellä tasolla. Kyllä (naureskelua), takaisin suosikkiaiheeseemme, Circle of Grace -puhdistusharjoitukseen, mikä auttaa puhdistamaan kaikki FTMS-tasot! Aiemmassa tekstissä olemme antaneet yksityiskohtia siitä, miten puhdistatte hermojärjestelmästänne sisäisen paineen, minkä tunnette stressinä, jännityksenä ja kipuna. Tässä sanomme vain sen, että löydätte paljon helpotusta ja rauhaa hektisessä elämässänne jonkin päivittäisen harjoituksen avulla. On kyse sitten paikallaan olemisesta tai liikkumisesta, muistakaa vain pitää leukanne auki, jotta energiameridiaaninne ja hermojärjestelmänne (todellisuudessa yksi ja sama asia, aura ja fyysinen taso) voivat huuhtoa ylipaineen ja täyttää kehonne uudella, universaalilla energialla. Kyllä, rakkaat ystävät, Circle of Grace -työn avulla opetamme teille, miten syödään ja eritetään energiatasolla! (Naureskelua) Mitä lähemmäs pääsette päivämäärää 21.12.2012, sitä enemmän kehonne on vapauduttava 3D-tiheydestä ja sopeuduttava jalostuneisiin 5D-taajuuksiin. Kuumat kylvyt ja hieronta ovat myös hyviä tapoja rikkoa noita tiheämpien energioiden eteerisiä taskuja - myös naruhyppely tai viiden minuutin trampoliinihyppely voivat auttaa päästämään irti tiheydestänne kaikilla FTMS-tasoilla. Muistakaa ennen kaikkea kolme tärkeää asiaa: levätä, vapauttaa ja latautua. Jos ette kunnioita kehonne tarpeita kunnon levolla, ravitsevalla ruualla ja runsaalla määrällä lähdevettä, teillä on enemmän vaikeuksia sopeutua kohoaviin energioihin seuraavien neljän vuoden aikana. Jotkut teistä tuntevat hoippuvansa flunssan partaalla, toiset ovat väsyneitä ja velttoja - ikään kuin painovoima olisi lisääntynyt. Raajanne saattavat tuntua todella raskailta ja teidän on raahattava itseänne pelkällä tahdonvoimalla saadaksenne jotain tehtyä. Monilla ihmisillä on kipua käsissään ja/tai jalkaterissään, mikä merkitsee sitä, että paineen ulostulokohdat ovat tukossa. Ennen kaikkea alatte tuntea tukoksenne aina vain paremmin! Muita yleisiä ylösnousemuksen esioireita ovat sumuinen ajattelu, kyvyttömyys pysyä keskittyneenä, masennus, häiriintyneet nukkumis- ja ruokailumallit ja lisääntynyt herkkyys kemikaaleille, säilöntäaineille ja muille myrkyille ympäristössänne. Monet kehittävät paineeseen liittyvää sairautta tai tuntevat tuskallista painetta sillä, missä ei ole eriteltävissä olevia oireita. Tarkoituksemme ei ole pelotella teitä, vaan lohduttaa - ette ole tulossa hulluksi vaan jumalaiseksi! Rakkaat terapeutit, tutkikaa selittämäämme informaatiota chakra-pareista ja kasaantuneista tukoksista. Opetelkaa puhdistamaan toisistanne stressiä, jännitystä, kipua ja eteerisiä \"tiheystaskuja\". Riippumatta kunkin ihmisen elämänkaaresta tai biologiasta puhdistutte kaikki samalla tavalla! Tämä työ osoittautuu hyväksi kerta toisensa jälkeen ja viitoittaa tietä kaikille muille kokonaisvaltaisille pyrkimyksillenne tehdä työtä tehokkaammin ja tehokkaammin. Rakastamme teitä kovasti ja syvin toiveemme on nähdä teidän kaikkien - jokainen teistä on rakas meille - olevan onnellisia ja terveitä, jotta voitte leikkiä, leikkiä ja leikkiä uudessa elämässänne sillä uudella maapallolla, minkä luotte yhdessä. Olemme kaikessa rakkaudessa Valon veljeskunta.", "timestamp": "2017-01-23T06:36:03Z", "url": "http://ammandeepthi.blogspot.com/2012/11/frankel-ennusteita-vuodelta-2009.html"}