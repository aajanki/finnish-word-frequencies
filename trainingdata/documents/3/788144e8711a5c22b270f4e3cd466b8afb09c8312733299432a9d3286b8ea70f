{"text": "Dark Souls II:n pc-versio iskee yli kuukauden viiveellä / Uutiset / www.pelaajalehti.com\nDark Souls II:n pc-versio iskee yli kuukauden viiveellä\n6.03.2014 // Kirjoittanut: Panu Saarenoja\nKonsolipelaajat valmistautuvat saamaan Dark Souls II:n käsiinsä jo ensi viikolla, mutta mikä onkaan tilanne pc-version suhteen? Julkaisija Namco on uskaltanut tänään torstaina viimein virallisesti valaista, että pelin voi napata tietokoneelleen huhtikuun 25. päivä.\nKehittäjä From Software on useaan otteeseen perustellut pc-version myöhäisempää tulemista pyrkimyksillään sovittaa Dark Soulsin viimein kunnolla pc-alustalle. Pc:lle kehittäjät lupaavatkin nyt parempia tesktuureita ja monipuolisempia ruudunpäivitysvaihtoehtoja kuin myös aiempaa parempaa tukea hiirelle ja näppäimistölle.\nDark Souls II:n voi parhaillaan ennakkotilata Steamista erikoisversion muodossa. Toki pc:llä nähdään myös esimerkiksi fyysinenkin erikoisversio pelistä.\nLähde: Namco Bandai\nLukijat ovat puhuneet: Ei vielä PlayStation 5:tä tai uuden sukupolven Xboxia, kiitos!\nSkyrimia pääsee pelaamaan piakkoin moninpelinä – vakuuttava modi valmistautuu betavaiheeseen\nNäin Anthemin demoversio poikkeaa varsinaisesta pelistä\nMunkk1\tTo, 03/06/2014 - 21:11\nmonipuolisempia ruudunpäivitys[b]vaihtoehtoja[/b]\nToivottavasti tuo on vain käännöskukkanen japanista tai huonosti muotoiltu kommentti. Muuten taitaa olla taas odotettavissa jotain erikoisuuksia...\nHaerski\tTo, 03/06/2014 - 21:27\n...monipuolisempia ruudunpäivitysvaihtoehtoja...\nVaihtelee välillä 1 - 60fps?;)\nTemesklk\tTo, 03/06/2014 - 21:41\nJospa nyt ei täytyisi peliä modata jotta saa pyörimään 60fps :)\nProvenmental\tPe, 03/07/2014 - 00:30\nLainaus...monipuolisempia ruudunpäivitysvaihtoehtoja...\nVaihtelee välillä 1 - 60fps?\nToivotaan ettei :D\nCM761\tPe, 03/07/2014 - 17:13\nmonipuolisempia ruudunpäivitysvaihtoehtoja kuin myös aiempaa parempaa tukea hiirelle ja näppäimistölle\nPC Settingsista sitten vaan valitsemaan haluaako pelata 20fps, 30fps vai 60fps tilassa! Eikä ominaisuus olisi tietenkään täydellinen ilman ruudun repeilyä riippumatta asetuksesta.\nKontrolleista vielä sen verran, että jos nyt vain muuttaisivat sen hiiri-kamera -häröilyn ja antaisivat pelaajien bindata loput napit itse, niin eivät ainakaan sössisi mitään liian pahasti. Joka tapauksessa tulee tämä itse pelattua ohjaimella, näppis ei vain oikein sovellu tällaisiin peleihin vaikka olisi kuinka hyvin toteutettu.\nVoi niitä japanilaisia...\nKaze88\tPe, 03/07/2014 - 17:24\nHyvää jaksaa odottaa! :D", "timestamp": "2019-01-22T13:14:45Z", "url": "https://www.pelaajalehti.com/uutiset/dark-souls-iin-pc-versio-iskee-yli-kuukauden-viiveella"}