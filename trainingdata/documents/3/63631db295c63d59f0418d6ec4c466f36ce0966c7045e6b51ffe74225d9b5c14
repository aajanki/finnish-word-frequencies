{"text": "Neuvolatarkastukset ja koulu- sekä opiskeluterveydenhuollon tarkastukset pyörivät Kuusamossa hieman poikkeuksellisin järjestelyin ja koronavarotoimet huomioiden.\nTyöntekijämme tulevat töihin vain terveenä, samoin ohjeistamme asiakkaitakin asioimaan vain terveenä. Jokaisen asiakkaan välissä kosketuspinnat puhdistetaan asianmukaisesti ja kaikki huolehtivat hyvästä käsihygieniasta, jotta me kaikki pysyisimme suojassa miltä tahansa nyt liikkeellä olevalta pöpöltä.\nPerhesuunnittelu ja ehkäisyneuvola toimii pääsääntöisesti puhelimitse, tarvittavat kontrollikäynnit suunnitellaan tapauskohtaisesti terveydenhoitajan puhelinajalla\nRaskaana olevien käynnit toteutetaan osin puhelimitse, osin vastaanotoilla ja mielellään niin että raskaana oleva tulee vastaanotolle yksin. Äitipolikäynnit käydään yksin\nLastenneuvolakäynnit toteutuvat osittain, keskustelut ja haastattelut tehdään puhelimitse ja vastaanotolle sovitaan aika mittauksiin ja rokotuksiin\nKoulu- ja opiskeluterveydenhuolto toimii pääsääntöisesti samoin, keskustelut käydään puhelimitse ja vastaanotolla hoidetaan mittaukset, muut tutkimukset ja rokotukset.\nNyt onkin erityisen tärkeää huolehtia asianmukaiset käynnit terveydenhuollossa, mm rokotusten voimassaolo on asia mistä kannattaa huolehtia.\nKaikille vastaanotoille ja asioinneille tullaan vain terveenä ja lapsi tai koululainen yhden vanhemman kanssa lisäkontaktien välttämiseksi.\nJos lapsellasi on iänmukainen neuvolatarkastus tulossa, soita normaaliin tapaan neuvolan ajanvaraukseen niin saat ohjeen miten toimia ja tarvittaessa varattua ajan.\nKoulu- ja opiskeluterveydenhuollon aikoja voi tiedustella oman koulun terveydenhoitajalta.\nNeuvolan ajanvaraus puh. 040 860 8633 (ma-pe klo 8-12)\nAjanvarauksen kautta myös soittopyynnöt terveydenhoitajille.\nMe olemme täällä teitä varten, kuten aina.", "timestamp": "2020-05-31T22:59:28Z", "url": "http://www.kuusamo.fi/tietoa-kuusamosta/organisaatio/perusturva/lapsiperheiden-sosiaalipalvelut/aitiysneuvola"}