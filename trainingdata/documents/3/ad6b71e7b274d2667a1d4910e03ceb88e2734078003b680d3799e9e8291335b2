{"text": "Anzkun kauha: tammikuuta 2019\nNäitä herkullisen näköisiä perunoita on tehnyt mieli kokeilla – ja maistella – jo pitkään. Uutena vuotena laitoimme murusen kanssa juhla-aterian ihan vaan meille kahdelle. Pari tuntia vierähti keittiössä rattoisasti perunoiden, punaviinikastikkeen, maustevoin ja naudan pihvien parissa. Perunoiden valmistamista varten selailin netistä ohjeita ja hieman toisistaan poikkeavia versioita löysin. Joihinkin perunoihin käytettiin voisulaa, joihin kiinteää voita. Osa perunoista sai päälleen korppujauhoa osa sen lisäksi myös parmesaania. Myös kypsennysajoissa ja –lämmöissä oli eroa, samoin siinä laitetaanko kuorrute perunoiden päälle heti alussa vai vasta kypsennyksen loppuvaiheessa. Sävellettiin ja sovellettiin tällainen oma versio ja hyviä tuli!\n1. Pese peruna huolellisesti. Leikkaa perunoihin ohuita viiltoja, varo ettet kuitenkaan leikkaa pohjaan saakka, jolloin peruna katkeaa. Leikkaamisen apuna toimii hyvin kauha: aseta peruna kauhaan ja leikkaa sitä vasten, jolloin viillot eivät pääse vahingossa lipsahtamaan liian syviksi. Laita perunat uunivuokaan leivinpaperin päälle\n2. Levitä jokaisen perunan päälle nokare voita ja ripottele sen päälle hieman suolaa\n3. Kypsennä perunoita 175-asteisessa uunissa n. 50 minuuttia\n4. Valmista kuorrute sekoittamalla ainekset yhteen. Ja kuorrute perunoiden päälle ja jatka kypsentämistä vielä 10 minuuttia, kunnes kuorrute saa kauniin ruskean värin\nTunnisteet: Parmesaani, Peruna\nLähettänyt Anzku klo 18.40 Ei kommentteja:\nTänä vuonna pipareita leivottiin joulukuun alkupuolella ja eipä siinä kauaakaan mennyt kun kilo pipareita oli kadonnut parempiin suihin. Joulun alusviikolla tehtiin vielä toinen satsi pipareita, että niistä varmasti riittäisi joulupäivän jälkiruokaan. No, nyt sitten riitti ja jäi ylikin. Välipäivinä upotin pienen osan pipareista ja joulupäivältä jääneestä aurajuustosta näihin suolaisiin herkkupaloihin. Ja yllättävää kyllä – jopa minä tykkäsin näistä, vaikka muuten en pipareita syökään. Näihin olisi sopinut hyvin vielä viikunahillo, jota sitäkin jäi joulupäivän juustoherkuttelusta tähteeksi. Myös mustapippurin terävää särmää olisimme näihin kaivanneet. Ensi jouluna sitten tehdään kaikilla mausteilla. (Ohje Yhteishyvän netistä)\n(viikuna-, omena- tms. hilloa)\n1. Kauli sulanut taikinalevy ohuemmaksi\n2. Sivele halutessasi sen pintaan aivan ohuesti hilloa\n3. Murustele hillon päälle piparit ja aurajuusto ja ripottele niiden päälle parmesaaniraaste ja mustapippuri\n4. Kääri täytetty levy rullaksi ja leikkaa rulla viipaleiksi. Nosta viipaleet uunipellille leivinpaperin päälle ja voitele ne kananmunalla\n5. Paista 225-asteisessa uunissa noin vartin verran kunnes kierteet ovat saaneet kauniin ruskean värin\nLähettänyt Anzku klo 17.09 Ei kommentteja:\nTunnisteet: Piirakat ja tortut, Sinihomejuusto\nLähettänyt Anzku klo 16.52 Ei kommentteja:\nJoulun ruokavalio on meillä yleensä vuosittain samanlaisena toistuva. Aattona syödään vanhempieni luona lounaalla joulupuuro ja illalla jouluruokaa. Joulupäivänä on lasten kanssa perinteenä brunssi, joka koostuu piirakoista, lohesta, kinkusta, kekseistä ja juustoista. Melkeinpä joka vuosi brunssin kattaus on sama ja hyväksi todettu!\nYhden uuden jutun pyrin kuitenkin joka vuosi kokeilemaan ja tänä vuonna se oli Yhteishyvästä bongattu marinoitu cheddar. Tästä purkillisesta syötiin ensin brunssilla ja välipäivinä possun pihvin ja kaali-sellerisalaatin kaverina. Purkin pohjalle jäi vielä muutamia sattumia ja koska mitään en halua heittää hukkaan, rouhin loput pähkinät ja cheddarit veitsellä karkeaksi mössöksi joka päätyi uuden vuoden päivänä tortilloiden väliin. Kaikki tuli syötyä ja voi hyvinkin olla, että tämä juustoherkku jää joulupöytäämme pysyvästi!\n160 g cheddaria\nPaloittele cheddar ja lado palat puolen litran lasipurkkiin kerroksittain pähkinöiden, karpaloiden ja mausteiden kanssa. Kaada päälle öljyt ja sulje purkki huolellisesti. Nosta purkki jääkaappiin maustumaan vuorokaudeksi ja ota huoneenlämpöön puolisen tuntia ennen tarjoamista.\nLähettänyt Anzku klo 18.00 Ei kommentteja:\nTunnisteet: Cheddar, Karpalo, Pähkinät\nTuhtia, tuhtia talviruokaa, joka maistuu ihanalta kylmänä talvipäivänä ulkoilun jälkeen. Chorizon mausteet, tomaatin hapot ja tiukka valkosipuli antavat kivaa särmää pehmeän makuisille broilerille ja pavuille. Keitin tälle padalle lisukkeeksi ohraa, mutta riisi tai perunat toimisivat aivan yhtä hyvin. Ruuan voisi hyvin laittaa myös broilerin suikaleista, jolloin kypsennysaika lyhenisi huomattavasti. Nesteen määrää täytyisi tällöin myös vähentää. Valkosipulin määrää voi miettiä jos on menossa seuraavana päivänä töihin – tai sitten voi vaan nautiskella… (Ohje: Glorian Ruoka&viini 1/2016)\n4 broilerin luullista ja nahallista rintaleikettä\n400 g kuorittuja säilöttyjä tomaatteja\n1. Sekoita vehnäjauhot ja suola lautasella ja pyörittele lihat seoksessa. Kuumenna öljy korkealaitaisessa kannellisessa paistokasarissa ja ruskista kanapalat. Nosta ne sivuun odottamaan\n2. Paloittele chorizot ja paista ne kypsiksi kasarissa.\n3. Kuori ja hienonna sipulit ja lisää ne makkarapalojen joukkoon kasariin ja anna niiden kypsyä pehmeiksi. Lisää myös tomaattipyree ja jatka kypsentämistä vielä noin minuutin verran\n4. Laita kanapalat kasariin ja mittaa joukkoon kanaliemi\n5. Paloittele tomaatit noin 1 cm:n kokoisiksi kuutioiksi ja lisää ne kasariin oliivien, laakerinlehtien ja timjamin kanssa\n6. Lisää lämpöä ja anna liemen kiehahtaa nopeasti. Laske lämpö alhaiseksi, laita kansi päälle ja hauduta 40 minuuttia\n7. Lisää pavut ja mausta pata suolalla ja pippurilla. Anna kiehua hiljalleen ilman kantta vielä kymmenisen minuuttia\nTunnisteet: Broileri, Makkara, Pavut, Tomaatti", "timestamp": "2019-09-23T11:53:07Z", "url": "http://anzkunkauha.blogspot.com/2019/01/"}