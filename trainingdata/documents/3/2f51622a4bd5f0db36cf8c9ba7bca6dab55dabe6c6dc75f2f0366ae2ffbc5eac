{"text": "Fillarikesä: January 2014\nKinga Konga eli fillareita vaikka gorilloille\nJos standardikokoiset pyörät eivät riitä tai niiden geometria on pitkille/pätkille raajoille vääränlainen, kannattaa kysyä pyörän teettämistä omien mittojen mukaan.\nSuomeen näyttää syntyneen uusi fillaripaja, joka tekee yksilöllisiä pyöriä todellakin asiakkaan mittojen mukaan eli runkojen hitsauksesta alkaen.\nMitään erityistä kytkyä minulla ei pajaan ole eikä myöskään tietoa olisiko joku heiltä jo tilannut, mutta selkeät, symppikset ja asialliset nettisivut saivat minut nostamaan virtuaalipeukun. Onnea ja menestystä Kongalle!\nKuva: Konga Bicycles\nPosted by Esko Lius at 22:07 4 comments: Links to this post\nStadin pyöräliikennesuunnittelu ei toimi\nKun stadi päätti osoittaa huikeat 3,9 miljoonaa euroa pyörätieverkoston kehittämiseen, tuntui että pyöräilijän arki muuttuisi kuin nappia painamalla. Toteutus vaikuttaa kuitenkin yhtä tehottomalta kuin kuvan suojatievalon nappi.\nMarjut Ollitervo on tehnyt perusteellista työtä ja selvittänyt miten suuresti mainostetut Helsingin kaupungin budjettiin lisätyt pyöräilymäärärahat on käytetty.\nOllitervo analysoi rahojen käyttöä ja suunnittelua Kaupunkifillari-blogissa otsikolla Mihin pyöräilyn rahat katoavat. Siltä todella vaikuttaa, että ne katoavat ilman näkyvää muutosta. Karhusaarentie ex-Sipoossa hotkaisi 2,1 miljoonaa. Pelkkä pyörätie neljänsadan asukkaan alueelle kaksi milliä!\nHertsikan Sahaajankadulla HSY:n piti uusia vesi-infraa, joten katu laitettiin viimeisen päälle uusiksi - pyörätierahoilla. Reilu miljoona sinne.\nTämän vuoden pyöräilymäärärahoista kolmannes eli 1,3 on menossa Ratasmyllyntielle. \"Pyörätien kuviteltavissa oleva käyttäjäryhmä ovat pyöräilevät metronkuljettajat, sikäli kun heitä on olemassa,\" kirjoittaa Ollitervo.\nTälläkö pyöräilyn kulkutapaosuus kaksinkertaistetaan?\nToivottavasti valtuutetut lukevat ja ymmärtävät mitä kaupunkisuunnitteluviraston ja rakennusviraston virkamiehet ovat touhunneet – ja miten linja näyttää yhä jatkuvan.\nPosted by Esko Lius at 22:04 No comments: Links to this post\nTänä vuonna syksy tuli aikaisin\nHanget ja pakkaset ovat jääneet sen verran maltillisiksi, että voi sanoa syksyn koittaneen jo tammikuussa.\nPyörä on päässyt ulkoilemaan viime viikkoina melko usein. Ei kaikkia lenkkejä oikein ole voinut treeneiksi laskea, mutta on kuitenkin ollut hauska löytää uusia polkuja, pysähtyä kaivamaan kamera repusta, katselemaan melojia tammikuisella Vantaanjoella.\nTänään meitä oli ainakin neljäkymmentä kinkunsulattelijaa Helsingin Polkupyöräilijöiden spinningissä Kampin Motivuksessa. Monet näyttivät ottavan kovaa heti alkupaukusta, minä säästelin viimeisiin putkelta-ajon intervalleihin saakka, kuten sykekäyräkin kertoo.\nPosted by Esko Lius at 23:37 No comments: Links to this post\nTrondheim and Entering West Norway - After waking up on a beach in Hommelvik, I continued west towards Trondheim. It was only 25km away, but there was a very uncomfortable headwind. After le...", "timestamp": "2017-08-20T11:26:45Z", "url": "http://fillari.blogspot.com/2014_01_01_archive.html"}