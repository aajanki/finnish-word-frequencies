{"text": "Brändikonetta rakentamassa : FysiApp -hyvinvointisovelluksen brändin kehitys\nCeder, Paavo; Taskinen, Olli (2015)\nCeder_Paavo_ja_Taskinen_Olli.pdf (12.06Mt)\nCeder, Paavo\nTaskinen, Olli\nhttp://urn.fi/URN:NBN:fi:amk-201504295508\nOpinnäytetyön lähtökohtana oli yritysilmeen ja brändin luominen terveys- ja hyvinvointialan yrityksen PhysioBit Oy:n ensimmäiselle tuotteelle, FysiAppille. Brändiin tutustuttiin historian ja esimerkkiyritysten kautta. FysAppin brändiä lähdettiin rakentamaan yrityksen ydinarvoista. Opinnäytetyössä tutkittiin myös brändin herättämiä mielikuvia käyttäjätutkimuksen avulla.\nTyön tavoitteena oli luoda prosessi, joka antaisi eväitä brändin rakentamiseen yhden tuotteen ympärille. Prosessi pitää sisällään yrityksen juurten ja arvojen analysointia, käyttäjätutkimusta ja suostuttelevan teknologian periaatteita. Käytännön tavoitteena oli antaa FysiApp -tuotteelle suuntaviivat brändin rakennukseen, sekä työkalu markkinoinnin kehittämiseen.\nBrändin teoriaan pureutumisen ohella opinnäytetyössä tutustuttiin käytettävyyteen ja käyttäjätutkimuksen rakentamiseen. Lisäksi työssä avataan erilaisia arvoprofiileja ja käyttäytymiseen vaikuttavia tekijöitä.", "timestamp": "2018-02-21T09:37:10Z", "url": "http://www.theseus.fi/handle/10024/90037"}