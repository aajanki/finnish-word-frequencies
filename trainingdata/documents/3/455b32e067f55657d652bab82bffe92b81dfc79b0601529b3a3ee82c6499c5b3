{"text": "Uutisten kuluttajien yt-neuvottelut alkavat - Tuomo Pietiläisen kolumnit - Kulttuuri - Helsingin Sanomat\n| | Tuomo Pietiläinen\nJos rahaa otetaan tuotannosta pois, muuttuu myös lopputuote jollain tavalla.\nMediatalojen johto ratkaisee nyt käytännössä sen, miten käy uutisille, reportaaseille, taustajutuille, haastatteluille, verkkouutisille, studiokeskusteluille, ajankohtaisohjelmille, viihteelle tai vaikkapa tutkivalle journalismille. Kysymys on sen valitsemisesta, mihin mediatalot uskovat journalistisesti ja taloudellisesti.\nViisas mediatalojen johto tekee nyt toisin kuin viime vuosien saneerauksissa on tehty. Niissä on pyritty huolehtimaan lähinnä siitä, että uutisten määrällinen tuotanto jatkuu: toimittajat on järjestetty istumaan isoihin uutisten dealing-huoneisiin, joissa tärkeimpänä arvona tuntuu olevan viihdyttävien uutisen monistaminen nopeasti ja ilmaiseksi verkkoon.\nTämän toiminnan journalistinen tai taloudellinen ansaintamalli ei ole minulle täydellisesti avautunut.\nUskon, että mediatalojen johdossa istuu valistunutta väkeä, mutta muutama huomio sallittaneen.\nOlisiko uutisten määrän sijaan syytä keskittyä nyt laatuun määrän kustannuksella?\nLaatua arvostavat varsinkin median kuluttajat, joiden odotuksista on saatu yllättäviäkin tuloksia kolmen yliopiston laajassa haastattelututkimuksessa. Marraskuussa ilmestyvä kirja Kelluva kiinnostavuus nostaa esiin kaksi asiaa: viihteen sijaan kuluttajat arvostavat uutisia ja nopeuden sijaan journalismin syvällisyyttä.\n\"Ihmiset toivovat journalismin vastaavan heidän huoleensa isoista yhteiskunnallisista ongelmista\", tutkimuksen yhteenvedossa sanotaan.\nTätä havaintoja tukee myös arkikokemus. Yksi yhteiskunnallisesti merkittävä uutisvoitto jää yleisön ja kansakunnan muistiin vuosikausiksi. Viihteestä ja viihdyttävistä uutisista nauttii ohikiitävän hetken.\nYleisön odotukset näyttävät siis olevan toiset kuin viihteellisyyteen johtavat linjaukset mediatalojen johdossa.\nLaadukkaan journalismin avulla media vieläpä toteuttaa tehtäväänsä neljäntenä valtiomahtina eli vahtii vallankäyttäjiä ja tuo esiin epäkohtia.\nPietiläinen Twitterissä Jaa artikkeli:\nOnko itsesääntely uskottavuuskriisissä?\nMedia ei rankaise\nJulkaistu 26.2.2013\nTanska odotetusti viisuvoittoon folkpopilla\nEuroviisujen seuranta – kommentit yhä luettavissa Euroviisuvoitosta kisataan Malmössä – katso kuvakooste finaalista\nKalevat loivat sieppauksen aikana päivärutiinin\nTiedotustilaisuudessaan Kalevat kertoivat, että he saivat vankeutensa aikana säännöllisesti ruokaa. Leila Kalevan mukaan aamulla noustiin ylös ja illalla mentiin nukkumaan. Kelloja pariskunnalla ei ollut, mutta rukouskutsut rytmittivät päivää. Kuolema kävi mielessä, ja pariskunta ehti heittää hyvästitkin toisilleen. Kidutusta ei Leila Kalevan mukaan kuitenkaan tarvinnut pelätä.\nNelosen uutiset 16.05. 18:30", "timestamp": "2013-05-18T22:35:03Z", "url": "http://www.hs.fi/kulttuuri/Uutisten+kuluttajien+yt-neuvottelut+alkavat/a1305599577367"}