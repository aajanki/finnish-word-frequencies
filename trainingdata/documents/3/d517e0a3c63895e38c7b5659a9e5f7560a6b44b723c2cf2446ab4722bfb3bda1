{"text": "Kotimaa Julkaistu 22.09.2005 13:53 (Päivitetty 24.09.2005 12:04)\nTekijänoikeuksien asiantuntija pitää ehdotusta uudeksi tekijäoikeslaiksi vaikeaselkoisena. Kuluttjavirasto puolestaan vaatii hallitusta seuraamaan yksityisen kopioinnin säilymistä laissa.\nTekijänoikeuksien asiantuntija pitää ehdotusta uudeksi tekijänoikeuslaiksi epätavallisen huonona.\nProfessori Jukka Kemppinen epäilee, että tavallisten kansalaisten mahdollisuudet ymmärtää lakia ovat heikot. Lakiteksti hänen mukaansa on liian vaikeaselkoista.\nKemppisen mielestä rajoitetun kopioinnin mahdollistava lausuma ei riitä korjaamaan lain puutteita.\nHän vaatiikin valtioneuvostoa aloittamaan tekijänoikeuslainsäädännön kokonaisvaltaisen uudistamisen.\nKuluttajavirasto vaatii tekijänoikeuslain toteutumisen tarkkailua\nKuluttajavirasto vaatii hallitusta seuraamaan, että cd- ja dvd-levyjen yksityisen kopioinnin mahdollisuus säilyy myös uuden tekijänoikeuslain tultua voimaan.\nUuteen tekijänoikeuslakiesitykseen on lisätty kopiosuojausta koskeva lausuma. Lausuma velvoittaa hallitusta edistämään muutaman kopion sallivien kopiosuojausten vapaaehtoista yleistymistä. Lain sisään tällaista velvoitetta ei ole kirjoitettu.\nKuluttajaviraston mukaan kuluttajille ei saa lakiuudistuksessa asettaa tarpeettomia esteitä käyttää laillisesti hankittuja teoksia.\nViraston mielestä on tavanomainen käytäntö ottaa muutama kopio levystä omaan käyttöön. Jos tämä ei onnistu, virasto katsoo tuotteen olevan virheellinen.\nRaivotautirokotteen lentolevitykset alkoivat Käräjäoikeus vangitsi seksirikoksista epäillyn", "timestamp": "2017-10-19T09:31:11Z", "url": "https://www.mtv.fi/uutiset/kotimaa/artikkeli/professori-uusi-tekijanoikeuslaki-epatavallisen-huono/1974790"}