{"text": "Home is where the heart is: Kevätmessujen suosikkeja...\nHeipparallaa. Kävin messuilemassa Helsingin messukeskuksen Kevätmessuilla - yhdistelmä OmaKoti-, OmaMökki-, Puutarha- ja Sisusta-messuista. Puutarhapuoli oli kaikkein kiinnostavin vaikkei minulla ole edes parveketta. Tykkäsin silti erilaisista maisemoinneista, eri tuotteista ja ennen kaikkea kukista ja siemenistä, joita oli myynnissä todella paljon. Sisustusmessut olivat todella pienet ja mielestäni vaatteita ja laukkuja ei lasketa sisustustuotteiksi.\nSilti sieltä löytyi messujen suosikkini - Johtoi. Rebekan ja Sannan perustama yritys tarjoaa väriä elämään (joo, siis jopa minun mustavalkoiseen elämääni) värikkäiden jatkojohtojen ja lampunjohtojen avulla. Myös nyt ah, niin trendikkäät roikkavalaisimet löytyvät valikoimasta. Tykkäsin tuosta pinkistä johdosta aivan kauheasti sekä myös tuosta neonkeltaisesta, mutta päädyin kuitenkin ostamaan mustan kumisen johdon ja valon, koska se tulee kesämökille minun pieneen vierasmökkiini. Toivottavasti arpaonni suosii ja voitan arvonnassa vielä värikkäänkin johdon. Ja jollei suosi niin nettikaupasta sitten vain tilaus vetämään. :)\nLaitan nyt vielä vähän sekalaisia otoksia puutarhapuolelta. Erityisesti tuo ruudullinen lautalattia jäi mietityttämään. Sellaisenhan voisi tehdä ihanaan pikkumökkiini... Suosittelen ehdottomasti piipahtamista messuilla. Ne ovat auki vielä huomenna eli vielä ehtii. Nautinnollista viikonloppua kaikille. Tämä tyttö lähtee nyt juhlimaan - luvassa hyvää seuraa, kuohuvaa ja naurua eli siis erittäin hauska ilta.\nLähettänyt Elisa klo 15:40\nTunnisteet: johtoi, kevätmessut, sisusta messut\nElsa 13 April 2013 at 15:49\nSamat olivat minunkin suosikkini, nimittäin puutarhapuoli, Johtoi-osasto sekä lisäksi Gitteksen saippuat. Muuten oli aikas ahdistavaa kun siellä oli pari muutakin...\nElisa 14 April 2013 at 13:18\nMe mentiin onneksi tarpeeksi aikaisin niin ei tarvinnut ryysiä liikaa. Se puutarhapuoli oli oikeasti tosi kiva ja monipuolinen. Nyt tarvittais enää puutarha. :D\nNanna 13 April 2013 at 21:58\nJohtoi kiittää!!! Kiitos kaunis tästä jutusta ja siitä, että kävit!!\nLaitahan sitten kuvaa, kun roikka koristaa mökkiä!\nKiitos itsellenne!!! Laitan varmasti. Nyt vaan odotellaan, että noi lumet sulaa pian, että pääsee sinne mökille. :D", "timestamp": "2018-10-16T00:37:12Z", "url": "http://elisa-homeiswheretheheartis.blogspot.com/2013/04/kevatmessujen-suosikkeja.html"}