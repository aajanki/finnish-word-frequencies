{"text": "Kuormalavoista tuunattua:) - KOLMEN TÄHDEN KOTI\nMoikkamoi täältä helteen keskeltä!\nSadetta ei sit saatu tänäänkään, vaikka sitä jo odottelin aamuisen pilvitaivaan ansiosta. Pihapuuhat ja -kuvat siis jatkukoot vielä. Sisällä on niin sekaista ja hiekkaa ja kaikkea muutakin sotkua nurkat täynnä, ettei kuvailut siellä kiinnosta yhtään. Ketään ei nyt myöskään kiinnosta tarttua imurinletkuun, vaan meidän aika kuluu pääasiassa ulkona, joko terassin varjossa, rannalla tai hitaissa pikkuhommissa puutarhassa. Hiki nousee otsalle niin helposti, joten oonkin keskittynyt lähinnä kukkien kasteluun iltaisin ja sadon korjuuseen aamuisin :)\nJokunen aika sitten pongasin fb:n kirpulta ilmaisia kuormalavoja ja mies kävi noutamassa parhaat päältä meille. Siinä katoksessa lavoja pyöriteltyäni ja käänneltyäni, kokeilin kasailla niistä tuollaisen roskissuojan. HEUREKA! Näin sen jo valkoisena mustin kehyksin ja eikun hommiin. Koska en itse osaa oikein rakentaa mitään, niin tämähän oli ihan loistava idea. Suostuttelin miehen ruuvaamaan lavat yhteen ja siistimään reunat laudanpätkillä, mitkä nekin löytyivät valmiina varastosta. Tälle hökötykselle tuli hintaa mustan maalin verran, joka on ulkokäyttöön soveltuva ja hinnaltaan 12e. Ei paha ollenkaan, varsinkin kun oon selannut valmiiden katosten satojen eurojen hintoja.\nKai tekin näätte yläkuvasta jo valmiin tuotoksen? Miehelle oli pakko havainnollistaa ideani, se kun ei näe asioita ollenkaan samoin kun mä?!?\nTähdet ja numerot toteutin itse piirtämäni sabluunan avulla ja valkoinen maali on akryylimaalia, joka kestää sateet sun muut. Numero 5 on meidän töllin numba. Eilen illalla myöhään lasten mentyä nukkumaan tultiin murkkupoitsun, parin jakkaran ja hyttyssuihkeen kanssa tekemään sabluunahommat. Murkku piti lähinnä seuraa mulle ja suihki myrkkyä hyttysiin :) Tosi vähän niitä kyllä on tänä kesänä, mutta ilta 11 ne vähän jo häiritsee!\nRuuvailtiin kylkeen vielä kynttilälle talolyhty ja kukka-amppelille koukku. Sopivaa pientä amppelia ei multa nyt kuitenkaan tähän hätään löytynyt, joten laitoin siihenkin nyt vain myrskylyhdyn.\nTulipas ainakin persoonallinen suoja ja me kyllä tykätään. Sopii jotenkin meidän talon tyyliin tai tähän pihapiirin huolettomaan olemukseen. Kaiken ei tarvis aina maksaa maltaita!\nMutta mahtaa roskakuskia naurattaa ja mitähän lenkkeilijät kommentoivat kulkiessaan meidän ohi? Ois tosi kiva kuulla!\nNyt pakkailemaan (inhotuspuuha). Huomenna starttaa uusi mökkireissu ja taidetaan laivallekin päätyä jossain vaiheessa. Talonvahti ja kukkienkastelija on hommattu, joten varkaat älkää vaivautuko. No ja eikä meillä mitään ryöstettävää oiskaan :D\nKivaa viikkoa! Instaillaan loppuviikko!!!\nTunnisteet: Diy, Itsetehdyt ja tuunatut, Kuormalavat\nAnonyymi 17.6.2016 klo 9.38.00\nLoistava idea =)\nPakko kopioida!\nMarika Suomi 20.6.2016 klo 19.27.00\nKiitos! Tätä on kopiotu paljon, joten ole hyvä vaan:)", "timestamp": "2018-06-22T22:20:06Z", "url": "http://www.kolmentahdenkoti.fi/2014/07/kuormalavoista-tuunattua.html"}