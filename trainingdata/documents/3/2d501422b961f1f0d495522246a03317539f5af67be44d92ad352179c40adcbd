{"text": "Mikä on menestyksen resepti? – Sirpa Pietikäinen\n22.5.2019 |Kirjoituksia\nTänään Lappeenrannassa vieraillessani pysähdyin miettimään tulevaisuuden menestyksen edellytyksiä, ja sitä, miten upeaa osaamista Lappeenrannassa on, erityisesti yliopiston ja ammattikorkeakoulun yhteistyö ympäristö- ja ilmastoasioissa ja uuden ympäristöteknologian osaamisessa ja kehittämisessä. Ympäristöteknologian osaamisella on kasvava kysyntä muuttuvassa maailmassa. Tämä osaaminen poikii ja näkyy koko alueen osaamisessa ja menestyksessä. Elämme valtavaa globalisaation, ympäristö- ja ilmastokysymysten ja digitalisaation murroskautta….\nDigitaalisista palveluista e-terveys on hyvä esimerkki alasta, jolla Suomi voi johtaa. Ihmiset ikääntyvät väistämättä ja tarvitsevat palveluita. Kaupungistumisen edetessä on löydettävä luovia ratkaisuja palveluiden tuomiseksi jokaisen saataville. Sähköisen terveydenhuollon ja tekoälyn sovellutusten kautta voimme viedä palvelut yhä enenevässä määrin lähelle hoitoa kaipaavaa ihmistä ja puuttua sairauksiin nopeammin, tehokkaammin ja täsmällisemmin. Henkilökohtaiset palvelumuodot mahdollistavat itsenäisen asumisen.\nTerveydenhuollon alalla big data mahdollistaa parhaiden ja yksilöllisten käytäntöjen valitsemisen hoito- ja palvelualalta, lääkkeiden haittavaikutusten paremman kartoittamisen tai neuvontaa paremmista elintavoista.\nOlen tavattavissa Lappeenrannassa tänään keskiviikkona 22. toukokuuta Saimaan ammattiopiston SAMPOn eurovaalitentissä kello 10:00-11:00 ja kulttuuritila Nuijamiehen kahvilassa 17:00-18:30., joissa keskustelen Euroopan tulevaisuudesta ja EU:n vaikutuksista Suomeen ja Lappeenrantaan.\n‹ Nyt on tiede- ja faktaperusteisen politiikanteon aika\nEU:lta johtajuutta ilmasto- ja kiertotalouspolitiikkaan ›", "timestamp": "2019-10-21T13:31:30Z", "url": "https://www.sirpapietikainen.net/2019/05/mika-on-menestyksen-resepti/"}