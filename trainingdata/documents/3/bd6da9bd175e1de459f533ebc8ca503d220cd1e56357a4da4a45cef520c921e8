{"text": "Muka joku mutruhuuli pah, tänään oli kiva päivä! Kävin taas Helsingissä ja tämä olikin jo kolmas kerta kuuden päivän sisällä. Huomenna olisi tiedossa vielä vähän reissausta, sillä pitää käydä Hämeenlinnassa ja sitten vielä Riksussa salilla. Josko sitten pääsisi Järvenpäähän viettämään pääsiäistä. Loma, taas!\nValitettavasti asukuvat ovat vielä vähän tällaisia yksityiskohtaisempia, koska tuo 50 mm objektiivi jämähti näköjään kiinni kameraan. Vaan ainakin näette nyt tuon kaulakorun käytössä, eikö olekin kaunis?\nAiotteko muuten katsoa tänään tuon Rakas, sinusta on tullut pullukka -ohjelman ensimmäisen jakson? Aika hurjalta kuulostaa. Miten olisi vaikka Rakas, tuossa on ovi?, tai Rakas, tässä sinulle litsari?\n27 maaliskuuta Tunnisteet: Minä Muoti Päivän asu\nAnsku 27. maaliskuuta 2013 klo 22.24\nAi sä tuut näille huudeille, jos olisi aikaa huomena, veisin sut kaffelle :)\nEnni 27. maaliskuuta 2013 klo 23.00\nHih joo, olitko sä Turengista? ;) Käyn palaveeraamassa koulujuttuja!\nAnsku 30. maaliskuuta 2013 klo 0.30\nEnni 30. maaliskuuta 2013 klo 0.36\nOotko käyny Hammastuvassa? Tehtiin sinne nettisivuja (ja tein kyllä sen logonkin...) viime vuonna! :DDD\nSalla 28. maaliskuuta 2013 klo 16.04\nKatsoin jakson, noin painonpudotuksen kannalta se on aika huono konsepti. Laihdutetaan nopeasti 15 kg ja sen jälkeen voi taas hyvillä mielin palata takaisin vanhoihin tapoihin ja jojottelemaan. Se likkakin sanoi jotain siitä, että voishan nää karkit nyt säilyttää, kyllähän ne säilyy. NIINPÄ.\nJa jjjjumalauta se pariskunta ärsytti mua lapsellisuudellaan.\nEnni 28. maaliskuuta 2013 klo 17.25\nNo mutta roskiinhan ne meni... :D Yritin katsoa tänään netistä, mitä neidille nyt kuuluu, mutta mokkula temppuili. :( Tosin, ehkä häntä puraisi urheilukärpänen, ja ehkä hän tajusi miten huono juttu on syödä joka päivä niin valtava määrä sokeria!\nAi, mä tykkäsin niistä. Varsinkin se mies oli hauska!\nSalla 28. maaliskuuta 2013 klo 18.25\nRoskiin herkut menivät, mutta ainakin tytön (ja monille jojolaihduttajille ominainen) \"kerranhan tämä vain kärsitään, sitten voi juhlia\" -asenne paljastui hyvin.\nMyös \"voihan tässä vaikka vähän aikaa olla syömättä\" -kommentti arvelutti. Kyllä paino putoaa, kun ihminen ei syö ja treenaa täysillä, mutta harvoinpa paino jää pysyvästi alas. Palkaksi kun saa yleensä myös häiriintyneen aineenvaihdunnan. Siksi tuollaiset kommentit ovat jopa vähän vaarallisia, jos ne jätetään sikseen asiantuntijoiden niitä avaamatta. (Jos joku olisi selväsanaisesti kertonut metabolisesta romahduksesta vasta täysi-ikäistyneelle Sallalle, nyky-Salla selviäisi paljon helpommalla.)\nEnni 28. maaliskuuta 2013 klo 19.09\nNiin varmasti on. Itse en juuri tiedä aiheesta mitään, niin en oikein osaa sanoa siihen juuta enkä jaata. Sen kyllä tiedä, että itsellänikin on aika usein asenne, söin päivällä vähän, illalla voi herkutella. Tiedä sitten onko se kovin terveellistä. :DD Ei.", "timestamp": "2018-07-19T07:44:10Z", "url": "http://www.enninkengissa.fi/2013/03/paivan-detaljit.html"}