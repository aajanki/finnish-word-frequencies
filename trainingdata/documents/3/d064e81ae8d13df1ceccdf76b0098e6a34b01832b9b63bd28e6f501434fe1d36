{"text": "Uusintana Parhaimmat paleobrowniet suklaakuorrutteella (+ paleomuru) | PALEOKEITTIÖ\nGluteeniton, Joulu, Maidoton, Makeat herkut, Pähkinätön, Reseptit, Sokeriton, TÄYSPALEO, Viljaton\nParhaimmat paleobrowniet ovat BACK! Siitä on nyt jokseenkin parisen vuotta kun ensimmäistä kertaa ikinä leipaisin paleobrowniet. Hienoisen epäluulon vallassa, kyllä! Mutta mielikuvat ja ennakkoasenteet osoittautuivat vääriksi, ja batatttibrowniesta tuli parhaimmat browniet ever. Niistä tuli myös toistaiseksi Paleokeittiön kaikkien aikojen suosituin ohje.\nBrowniehin en ole tuon ensimmäisen kerran jälkeen koskenut. Kyse ei ole siitä, etteivätkö ne olisi emännälle maistuneet. Päinvastoin. Maistuvat ehkä liiankin hyvin ;). Paleobrowniet ovat loistaneet poissaolollaan lähinnä siksi, että en edelleenkään ole mikään jauhopeukalo, ja silloin kun leipomisinto iskee, niin mieluiten kokeilen jotain uutta, jännää ja ihanaa.\nNo mutta, isänpäivän kunniaksi oli aika kaivaa bataattibrownieden ohje naftaliinista ja pyöräyttää suklaiset palat aivan älyttömän namien Bounty -konvehtien (← vinkki jouluviemisiksi!) kaveriksi! Pohjan ohje on tismalleen sama kuin ensimmäisellä kerralla, mutta kuorrutus ja ulkoasu kokivat hienoisen muodonmuutoksen.\nPäälliseksi ei edelllisestä kerrasta poiketen päätynytkään avokadosuklaamousse vaan helppo, sokeriton, jokaisen chocoholicin unelma tuoreista taateleista ja raakakaakaosta. Mmmmmmm…. supersuklaista! Kuten brownieden kuuluu ollakin. Suklaakuorrutetta voi hyvin käyttää myös muihin leipomuksiin, päälle tai täytteeksi. Vink vink!\nSuklaisuuteen hain tällä kertaa pientä piristystä joulunmakuisesta koristelusta. Koska jouluhan on ovella jo isänpäivänä! Osa suklaapaloista sai päällensä yksinkertaisesti pienittyä pekaanipähkinää ja kuivattua karpaloa, ja osa piparkakulle maistuvaa paleomurua. Musta näistä tuli kauheen kivat!\nLaitetaanpa vielä ohjeita näkösälle. Veikkaan, että jokunen saattaa näistäkin suklaapaloista innostua ;) Löytyvät sitten kaikki ohjeet yhdestä ja samasta paikasta, niin ei tarvitse surffailla Paleokeittiössä eestaas.\nPALEOLIITTISET BATAATTIBROWNIET (x-mas edition)\n100 g tummasuklaata (min. 70%)\n~150 g bataattia (raakana tai kypsänä, molemmat toimii)\n~1/2 dl hunajaa\n1 rkl CocoVin kookosjauhoa\nKypsennä kuutioitu bataatti keittämällä (tai käytä valmista bataattisosetta). Soseuta sauvasekoittimella tai tehosekoittimessa. Anna jäähtyä.\nSulata suklaa ja kookosöljy vesihauteessa. Sekoita, kunnes suklaa on sulanut.\nSekoita kuiva-aineet erillisessä kulhossa; kaakao-, kookos- ja vaniljajauhe sekä ruokasooda ja suola.\nVatkaa munat ja hunaja sähkövatkaimella paksuksi, vaaleaksi vaahdoksi. Vatkaa vaahdon joukkoon sula suklaaseos. Lisää bataattisose ja jatka vatkausta, kunnes taikina on tasaista.\nLisää lopuksi kuiva-aineseos ja vatkaa tasaiseksi.\nKaada taikina sopivaan vuokaan. Itse käytin ~25 x 20 cm:n kokoista, leivinpaperilla vuorattua.\nAnna jäähtyä hyvin ennen kuorrutteen levitystä.\nYllä muutama making of -kuva. Ylhäällä vasemmalla pohjan taikina muistaakseni ennen kuiva-aineiden (ja ehkä bataattisoseenkin) lisäämistä. Vasemmalla ja oik. alhaalla kuorrutemassan koostumusta, ja vikassa kuvassa kuorrute pohjan päällä ennen tasoitusta.\nRAAKA SUKLAAKUORRUTE/-TÄYTE\n1 1/2 dl CocoVin kaakaojauhetta\n1 1/2 dl kookoskermaa\nlämmintä vettä tarpeen mukaan (~1/2 dl)\nLisää kaikki muut ainekset, paitsi vesi tehosekoittimeen. Surauta tasaiseksi massaksi. Lisää tarpeen mukaan vettä pienissä erissä sopivan koostumuksen aikaansaamiseksi.\nLevitä kuorrute jäähtyneen pohjan päälle. Tasoita esim. veitsellä. Leikkaa lopuksi pois epätasaiset reunat. Leikkaa levy sopiviksi annospaloiksi. Koristele ja nauti!\nKoristeluun käytin tosiaan ihan vaan rouheasti pienittyä pekaanipähkinää ja kuivattuja karpaloita sekä piparkakkumausteella maustettua paleomurua, jota valmistin tällä kertaa vain puolikkaan annoksen. Jos oikein haluaa heittäytyä jouluiseksi, niin myös taikinan tai kuorrutteen voi maustaa piparimausteella.\nPALEOMURU\n~1-2 tl rkl CocoVin kookosöljyä\n~1-2 tl vaahterasiirappia\npiparkakkumaustetta maun mukaan (~1/2 – 1 tl)\nSekoita kaikki ainekset keskenään niin, että koostumuksesta tulee murumainen. Lisää tarvittaessa mantelijauhoja tai kookosöljyä halutun koostumuksen aikaansaamiseksi.\nKypsennä kullanruskeaksi ja ”rapeaksi” kuivalla pannulla tai uunissa. Varo polttamasta. Palanut paleomuru ei maistu hyvältä ja kun kypsyminen alkaa, niin se voi tapahtua yllättävänkin nopeasti.\nSäilytä tarvittaessa huoneenlämmössä, tiiviissä lasiastiassa.\nLeipomisen iloa ja herkullisia suklaapalahetkiä Sinullekin!\nThis entry was posted in: Gluteeniton, Joulu, Maidoton, Makeat herkut, Pähkinätön, Reseptit, Sokeriton, TÄYSPALEO, Viljaton\nTagged with: bataatti, brownie, CocoVi, karpalo, paleomuru, piparkakku, raakakaakao, suklaabrownie, suklaakakku, suklaakuorrute, suklaaleivonnainen, suklaalevite, suklaapalat, suklaatäyte\nVoisiko kuorrutteeseen käyttää jotain muuta kuin taatelia (en pidä)?\nMoikka Eemeli! Taatelihan ei sinänsä tässä kuorrutteessa kaakaon läpi maistu (antaa vain makeutta ja rakennetta), mutta korvaa tämä suklaakuorrute vaikka tällä alkuperäisen ohjeen täyteellä =). Toimivat hyvin muuten myös ilman kuorrutetta ;)\nKiitos, täytyypä testata! :)\nMoikka! Ajattelin tehdä tätä joulun jälkkäriksi. Suositteleletko tekemään etukäteen (paraneeko vanhetessaan) vai vasta aattona?\nMoi Sanna! Hyvin voi tehdä etukäteen. Ainakin pohjan ja laittaa sitten päälliset vaikka vasta tarjoilupäivänä. Tosin ei sekään ole vanhetessa huonontunut ;)\nOsaatko sanoa voisiko päällisessä käyttää kuivattuja taateleita tuoreiden sijaan? Jos ne vaikka keittäisi pehmeiksi.\nEn ole testannut, mutta ainakin teoriassa voisi ajatella myös kuivattujen taateleiden toimivan, jos ne tosiaan liottaa pehmeiksi. Saattaa olla, että vettä tarvitaan tehosekoitusvaiheessa hieman enemmän sopivan koostumuksen aikaansaamiseksi, mutta se on nyt muutenkin ”silmäpeliä”.\nJos testaat, niin kerro kuinka onnistui! Moni olisi varmasti tiedosta kiitollinen =)\nPäivitysilmoitus: Karkkipäivä: Punajuurisuklaakakku (viljaton, maidoton, luonnollisesti makeutettu) – Elämänmakua maistelemassa\nPäivitysilmoitus: Sweetpotato-Chocolate Muffins – katipdublin\nEdellinen artikkeliEi savua ilman tulta! – Savuinen chorizo-kasvismunakas\nSeuraava artikkeliMarraskuun suosituimmat", "timestamp": "2018-04-25T21:57:50Z", "url": "https://paleokeittio.fi/2015/11/30/uusintana-parhaimmat-paleobrowniet-suklaakuorrutteella-paleomuru/"}