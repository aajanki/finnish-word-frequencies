{"text": "Salakuvat: Teiniunelman porrasperäinen malli markkinoille ensi vuonna - Lifestyle - MTV.fi\nSalakuvat: Teiniunelman porrasperäinen malli markkinoille ensi vuonna\nLifestyle > Autot Julkaistu 17.10.2015 12:42\nTeknavilla oli hiljattain ajossa teinipojan unelmaksi luonnehdittu Honda Civic Type R. Salakuvaajan haaviin on nyt osunut ratatesteissä saman auton neliovinen sedanversio.\nRataa kiertävä auto näyttää erehdyttävästi Teknaville tutulta Subarun siipiveikolta (http://teknavi.fi/autot/koeajo-mercedes-benz-a-kritiikkiin-vastattiin), mutta kyseessä on etuvetoinen Honda Civic Type R. Pellin alta löytyy tuttu 2,0-litrainen turbomoottori, joka tuottaa 310 hevosvoimaa ja mukavan 400 newtonmetrin väännön. Näiden avulla auto kerkeää satasen nopeuteen alle kuudessa sekunnissa ja huippunopeutta kertyy 250 km/h.\nSuurin työ mallin osalta löytyy alustan tekemisessä. Sedanmalli on akseliväliltään kahdeksan senttimetriä pidempi kuin markkinoilla oleva malli. Tämän myötä painonjakauma on erilainen ja alusta vaatii suunnittelua toimiakseen tehomalliin sopivalla tavalla.\nSedanmallinen Civic Type R on tulossa markkinoille ensi vuoden alkupuoliskolla.\nErikoisimmat autoniksit - uskaltaisitko kokeilla? Toroidion ja Tesla vastaavat: Kangistuuko sähköauto talvella? Kokeile 3D-Teslaa!", "timestamp": "2018-07-19T21:44:14Z", "url": "https://www.mtv.fi/lifestyle/autot/artikkeli/salakuvat-teiniunelman-porrasperainen-malli-markkinoille-ensi-vuonna/5502550"}