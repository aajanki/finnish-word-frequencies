{"text": "333. He's Running in Circles | 40 kynttä\nYritin taas käydä väreissä vieraimmilla vesillä ja kaivoin esiin China Glazen He's Running in Circlesin. En ymmärrä mikä vihreän käyttämisessä kynsillä tökkii, muussa vaatetuksessa sitä voi ihan hyvin käyttää.\nLaitoin pitkästä aikaa aluslakaksi Nfu Oh:n Aqua Basen. Olikin unohtanut kuinka kauan tällä vesipohjaisella kestääkin kuivua tai sitten aika tuplaantui helteiden takia. Aqua Basen avulla lakka kuitenkin levittyi mallikelpoisesti ja peitti kolmella kerroksella. Tämä olisi kaljuuntunut ja vaatinut useamman kerroksen, jos tuota pohjalakkaa ei olisi käyttänyt.\nAjatukset tökkivät koristelua miettiessä, joten laitoin vain nopeat mustat siirtokuvat.\nChina Glaze - He's Running in Circles\nMitä väriä te vierastatte omilla kynsillänne?\nArmi 9. elokuuta 2014 klo 17.21\nPinkki ja vaaleanpunainen ovat ihan ehdoton EIEIEIEI kynsillä. En oikein muutenkaan pidä kyseisistä väreistä. Sen sijaan oudompaa on, etten oikein viihdy millään lailla punertavissa kynsissä. Punainen on lempivärini, ja esimerkiksi noin kolme neljäsosaa vaatteistani on punaisia. Punertavat lakat ovat myös hurjan kauniita, mutta kun niitä käyttää olo on tosi epämukava. En ymmärrä :D\nDimavarien 12. elokuuta 2014 klo 2.41\nToi on kyllä jännää miten, jotkun värit jotka toimivat kynsillä ei toimi muuten ja toisin päin. :D Barbiepinkki, vihreä ja rehellisen punanen tuottaa ongelmia mulla. Ja harmaa on hirmusen nätti väri muilla, mutta itse pystyy käyttämään missään.\nNanne 9. elokuuta 2014 klo 19.49\nKauniilta näyttää ^_^\nMie vierastan kynsillä punaista lakkaa, en tunne oloani yhtään kotoisaksi punaisilla kynsillä :)\nDimavarien 12. elokuuta 2014 klo 2.42\nAivan, mä yhä olen samaa mieltä tästä. :D Rehellinen punanen hrr.\nFani 10. elokuuta 2014 klo 10.10\n<3 Ihanat! Tuo väri on upea!\nKiitos, Fani. :)\nEve 10. elokuuta 2014 klo 20.40\nOmilla kynsillä vierastan eniten pinkkiä, vaaleanpunaista ja siniviolettia eli \"blurplea\", myös hiekansävyiset nudet tökkii. Mutta jos He's Running in Circles alkaa tympiä niin tänne saa tarjota ^_~\nDimavarien 12. elokuuta 2014 klo 2.49\nJoo blurple on aika kylmä, lämpimämmät violetit on paljon kivempia. Ei tää vielä niin paljoa tympi, mutta pidän mielessä. ;)", "timestamp": "2018-02-18T23:40:56Z", "url": "http://40kyntta.blogspot.com/2014/08/333-hes-running-in-circles.html"}