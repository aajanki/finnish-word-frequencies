{"text": "Untis – Educ\nMiltä kuulostaisi sata tuntia säästettyä työaikaa?\nMinä ja 25 000 lukujärjestysten suunnittelijaa säästämme, koska käytämme Untista.\nUntis on markkinoiden monipuolisin ohjelma lukkareiden suunnitteluun. Optimointi kokeilee tuntien paikat puolestasi ja ehdottaa sopivat sijoituspaikat. Teet hetkessä sata lukkaria, joista valitset parhaan ja muokkaat sen sellaiseksi kuin haluat. Sinä teet päätökset.\nOppilaat ja opettajat ovat tyytyväisiä, koska hyppytunteja tulee vähemmän ja erityisopetus saadaan järjestettyä niille, jotka sitä tarvitsevat. Pystyt toteuttamaan pedagogista johtamista lukkareiden älykkäällä suunnittelulla. Ilman päällekkäisyyksiä.\nKurssijärjestyksen optimoinnilla saat jaettua oppilaille ja opettajille tunnit tasaisesti. Oppilaat ja opettajat jaksavat paremmin, koska raskaita jaksoja ei tule. Kouluviihtyvyys paranee ja opettajat jaksavat työssään.\nKurssi- tai valinnaisainevalintojen optimointi jakaa oppilaiden valinnat siten, että mahdollisimman moni pääsee haluamaansa valinnaiseen. Oppilaiden motivaatio paranee, koska ne valinnaisaineet toteutuvat, joihin oppilas on halunnut. Välituntivalvontalistan tekeminen optimoinnilla kestää 15 minuuttia. Aikaisemmin se vei tunteja.\nOn totta, että uuden ohjelman opettelu vie aikaa. Mutta olen valmis auttamaan teitä siinä. Myöhemmin tulette kiittämään siitä, että otitte ohjelman käyttöön. Näin on tapahtunut kaikille Untiksen käyttäjille.\nMinua harmittaa, että teillä menee lukujärjestysten tekoon paljon aikaa. Varsinkin, kun tiedän, että rehtorilla ei ylimääräistä aikaa ole. Jos rehtorin tuntipalkka on 35 €, silloin sadan tunnin kustannus on 3 500 €. Kolmessa vuodessa säästöä kertyy 10 500 €. Onko teidän koulullanne varaa olla hankkimatta Untista?\nRehtori, Oulaisten yläkoulu\nLukujärjestysasiantuntija, Educ Oy\nUntiksen ylivertaiset ominaisuudet\n+ Oppituntien automaattinen sijoittelu mahdollistaa erilaisten pedagogisten ratkaisujen kokeilemisen nopeasti ja helposti.\n+ Erityisopetuksen suunnittelun saa tehtyä siten, että tukea tarvitsevat oppilaat saavat varmasti tarvitsemansa tuen. Erityisopettajan voi kiinnittää ryhmän mukaan optimoinnin ajaksi.\n+ Yhteisten opettajien tunnit on helppo kiinnittää, ja Untis optimoi loput tunnit tyhjiin paikkoihin.\n+ Untis optimoi sopivat valinnaisaineryhmät siten, että valinnaisainepalkkeja tulee mahdollisimman vähän.\n+ Välituntivalvonnat voi kätevästi optimoida muutamassa sekunnissa siten, että ne tulevat opettajille järkeviin paikkoihin, kuten hyppytunnin viereen.\n+ Untis ei unohda pedagogisia “reunaehtoja”, jotka määrittelet ohjelmaan. Opettajalle voi esimerkiksi määritellä yhden vapaapäivän viikossa, mutta tarkkaa viikonpäivää ei tarvitse valita. Ehto kuitenkin toteutuu.\n+ Sijaissuunnittelun avulla merkitset poissaolot, ja Untis ehdottaa sopivan sijaisen kyseiselle tunnille. Untis tekee valmiit sijaislistat, jotka voit jakaa esimerkiksi linkkinä opettajille. Untis tekee tilastot, joista näet mitä tunteja on peruuntunut eniten. Jos aiemmin sijaissuunnittelu vei aikaa vaikkapa kolme tuntia, nyt Untiksen avulla se vie vain tunnin.\n+ Muutosten tekeminen valmii\u0003siin lukkareihin on todella kätevää, koska Untis ehdottaa sopivat paikat ja tekee siirtoketjun.\nLue lisää: www.untis.at\n© Educ Oy 2020. Kaikki oikeudet pidätetään.\nDesign & koodi = Neotar Media", "timestamp": "2020-02-19T16:23:38Z", "url": "http://www.educ.fi/untis/"}