{"text": "Pizza Hutin omituiselle tempaukselle tuli stoppi - MTV.fi\nTrump tiedotustilaisuudessa: Maidemme välinen suhde muuttui noin neljä tuntia sitten\nPizza Hutin omituiselle tempaukselle tuli stoppi\nLifestyle > Makuja Julkaistu 17.10.2012 08:15 (Päivitetty 17.10.2012 08:50)\nAmerikkalainen pizzaketju Pizza Hut sai runsaasti kritikkiä erikoisen mainostempauksensa vuoksi.\nPizza Hut haastoi viime viikolla kaikki pizzan ystävät presidentinvaalien kunniaksi ja lupasi yhdelle onnekkaalle ilmaisen pizzan joka viikko 30 vuoden ajan. Palkinnon saadakseen olisi pitänyt kysyä 16. lokakuuta järjestettävässä julkisessa televisioitavassa presidenttiväittelyssä Barack Obamalta tai Mitt Romneylta omituinen pizzakysymys. Ehdokkailta olis pitänyt tiedustella, pitävätkö he pizzassaan enemmän pepperonista vai makkarasta.\nPizza Hut kuitenkin ilmoitti kampanjan peruuntumisesta vain päivää ennen h-hetkeä runsaan palautteen vuoksi. Pizzaketjua syytettiin muun muassa vaaliprosessilla pilailusta sekä sen hyväksikäytöstä markkinointitarkoituksiin. Pizza Hutin edustajien mukaan kampanja keräsi kuitenkin myös runsaasti positiivista palautetta.\nKetju kannustaakin nyt pizzanystäviä vastaamaan pepperoni vai makkara -kysymykseen internetissä ja arpoo kaksi voittajaa satunnaisesti kaikkien vastaajien joukosta. Kenenkään ei siis tarvitse nolata itseään televisiossa saadakseen 30 vuoden pizzat.\nLue: Pizza Hutin outo tempaus: Näin voi saada ilmaiset pizzat 30 vuoden ajan\nMcDonald's raivostui – nosti 24 miljoonan euron oikeusjutun kaupunkia vastaan\nLähde:The Daily Meal\nPizza Hutin omituiselle tempaukselle tuli stoppi Pizza Hutin omituiselle tempaukselle tuli stoppi", "timestamp": "2018-07-16T15:40:35Z", "url": "https://www.mtv.fi/lifestyle/makuja/artikkeli/pizza-hutin-omituiselle-tempaukselle-tuli-stoppi/3293674"}