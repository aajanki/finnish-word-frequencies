{"text": "Utah Jazz nappasi Murphyn | Urheilu | Iltalehti.fi\nUtah Jazz nappasi Murphyn\nSunnuntai 6.4.2014 klo 18.01 Chicago Bullsin vapauttama Erik Murphy ei joutunut etsimään uutta seuraa kauaa, kun Utah Jazz otti 208-senttisen laiturin palkkalistoilleen.\nJazz nappasi Murphyn waiver-listalta, jonne Bulls oli hänet asettanut säästääkseen rahaa ja hankkiakseen veteraanipelaajia pudotuspelejä ajatellen.Bullsin päävalmentaja Tom Thibodeau on hehkuttanut Murphyn työmoraalia ja potentiaalia.- Tuollaisilla taidoilla varustetulla kaverilla on hieno tulevaisuus NBA:ssa. Hän osaa heittää, hän pelaa kovaa, hän on fiksu ja pelaa energisesti joka päivä. Tuon tyyppiset kaverit kehittyvät aina, Thibodeau kertoi Chicago Tribunelle.Murphyn pelinumero tulee olemaan 33. Pudotuspeleistä toivon jo menettänyt Jazz ilmoitti samalla laittaneensa latvialaissentteri Andris Biedrinsin waiver-listalle. IL", "timestamp": "2017-01-21T04:49:58Z", "url": "http://www.iltalehti.fi/urheilu/2014040618190625_ur.shtml"}