{"text": "Samsungilta uusi tabletti – tällainen on 8,5 millimetriä paksu Galaxy Tab E | Mobiili.fi\nErno Konttinen | Julkaistu 15.6.2015, klo 18:47\nSamsung on tänään esitellyt uuden tabletin. Galaxy Tab E aloittanee uuden tuoteperheen muutaman muun tabletmalliston rinnalle. Galaxy Tab E tarjoaa kohtuulliset tekniset ominaisuudet suhteellisen huokeaan hintaan. Tabletti julkistettiin yhtiön taiwanilaisten sivujen kautta.\nSamsung Galaxy Tab E:ssä on 9,6 tuuman TFT LCD -kosketusnäyttö, jonka tarkkuus on vaatimattomat 1280×800 pikseliä. Laitteen sisuksissa hyrrää neliytiminen järjestelmäpiiri 1,3 gigahertsin taajuudella. Käyttöjärjestelmän kohdalla nähdään pienoinen yllätys. Laitteessa toimii Android 4.4 KitKat eikä uusin Android 5.0/5.1 Lollipop. Tab E:ssä on esiasennettuna Microsoftin Office-sovellukset.\nTabletissa on 1,5 gigatavua RAM-käyttömuistia, kahdeksan gigatavua tallennustilaa ja muistikorttipaikka. 490 grammaa painavan laitteen akun koko on 5 000 milliampeerituntia. Kuvien ottamisesta huolehtivat viiden ja kahden megapikselin kamerat.\nGalaxy Tab E:stä tulee saataville niin Wi-Fi -versio kuin 3G-versio. Wi-Fi -version hinta pyörii 200 euron luokassa. Laite saapuu Taiwaniin kuun loppuun mennessä, mutta muista markkinoista ei ole vielä tietoa.\nSamsungin huippupuhelimen Star Wars -erikoisversio tulee myyntiin Suomessa 1 349 euron hintaan19.11.2019\n16.6.2015, klo 22:59\nTFT LCD -kosketusnäyttö,jonka tarkkuus olisi saanut olla mielummin 1280×(960) pikseliä!.\nLue seuraavaksi: Samsungin uutuuspuhelin pudotus- ja upotustesteissä – näin kestää Galaxy S6 Active", "timestamp": "2020-04-06T23:51:35Z", "url": "https://mobiili.fi/2015/06/15/samsungilta-uusi-tabletti-tallainen-on-85-millimetria-paksu-galaxy-tab-e/"}