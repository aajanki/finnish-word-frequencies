{"text": "Omatoimikirjasto - Keitele\nEtusivu / Vapaa-aika ja liikunta / Kirjastopalvelut / Omatoimikirjasto\nOmatoimikirjastoa voit käyttää silloin kun henkilökunta ei ole paikalla. Kirjastoa voi käyttää omatoimisesti sekä ennen kirjaston avaamista että kirjaston sulkemisen jälkeen maanantaista perjantaihin klo 07-22 sekä lauantaina, sunnuntaina ja pyhinä klo 09-22 välisenä aikana. Kirjaston palveluista käytössäsi ovat lehtisali, koko kirjaston lainattava kokoelma varastoa lukuunottamatta sekä asiakastietokoneet, joista kahdella on tulostusmahdollisuus omalle paperille. Aineiston lainaus ja palautus tapahtuu automaatilla, jolla voit myös uusia lainasi.\nOmatoimikirjastoon kirjaudutaan sisään kirjastokortilla ja PIN-koodilla. PIN-koodi on sama, jota käytetään verkkokirjastossa ja lainausautomaatilla. PIN-koodin saat asioimalla kirjastossa, sitä ei luovuteta puhelimitse tai sähköpostitse. Lue kirjaskortin viivakoodi (viivakoodi ylöspäin) ensin kirjaston pääoven vieressä olevaan lukijaan. Näppäile sitten PIN-koodi, jolloin ovi aukeaa.\nJokaisen omatoimikirjastoon tulijan tulee kirjautua sisään. Lapset voivat tulla vanhempien seurassa kirjautumatta ja heidän tulee myös poistua yhtä aikaa. Kun kirjasto suljetaan ja se siirtyy omatoimiaikaan, asiakkaiden tulee poistua kirjastosta ja kirjautua uudelleen asiakkaiksi kirjastokortilla ja tunnusluvulla.\nKoulutie 1, 72600 Keitele\n040 1966 001\nOmatoimikirjaston toimintaohjeita ASIAKAS.pdf (53 kB)", "timestamp": "2018-08-21T13:23:45Z", "url": "https://www.keitele.fi/fi/Vapaa-aika-ja-liikunta/Kirjastopalvelut/Omatoimikirjasto"}