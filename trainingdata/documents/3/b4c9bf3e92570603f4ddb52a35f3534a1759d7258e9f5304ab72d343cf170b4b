{"text": "DIESEL - Perussuomalaisten Blogisivusto\nMatti Heinonen KE 19.12.2018 klo 08:57\nDiesel-polttoaineen hinta on kuluneen vuoden aikana kohonnut huomattavasti. Huoltoasemien pumpuilla litrahinta on jo saavuttanut 95E-bensiinin litrahinnan ja paikoin mennyt ylikin. Samalla ajanjaksolla on myös 95E-bensiinin litrahinta noussut. Raakaöljyn maailmanmarkkinahinta on alempana kuin vuosi sitten.\nKuljetusliikennöinti Oy hrjoittaa rahti- ja henkilöliikennettä Suomessa raskaalla kalustolla. Yrityksellä on kaksi yhdistelmäajoneuvoa ja kaksi linja-autoa. Yhdistelmäajoneuvoille on voimassaoleva kuljetussopimus suomalaisen tavarantoimittajan kanssa ja linja-autoille on voimassaoleva kuljetussuopimus kaupungin kanssa. Kummassakin sopimuksessa on voimassaoloaikaa jäljellä kaksi vuotta ja kummankaan sopimuksen hintoja ei tarkisteta sopimusten voimassaoloaikana. Yritys työllistää seitsemän vakinaista suomalaista kuljettajaa ja kaksi osa-aikaista suomalaista kuljettajaa.\nYrityksen omistajat, Tarmo ja Eeva, käyvät keskustelua yrityksen tämän hetken taloustilanteesta. Tarmo aloittaa; ”Miltä konttorissa näyttää firman tämänhetkinen taloustilanne, kun polttoaineen hinta on noussut noin paljon?” Eeva vastaa: ”Firma on hyvin hankalassa taloudellisessa tilanteessa, kun polttoaineen hinnannousu on ylittänyt merkittävästi laskelmamme, joiden mukaan teimme tarjouksemme tavarantoimittajalle ja kaupungille. Sopimusten mukaan hintoja ei tarkisteta sopimusten voimassaoloaikana.” Tarmo toteaa: ”Niin, sinä ja minä sovimme tarjouksia tehdessämme, että käytämme vain suomalaisia kuljettajia ja niin on kyllä oltava mielestäni jatkossakin. Onneksi tavarantoimittaja halusi suomalaisia yrityksiä ja valitsi niistäkin sellaiset, jotka käyttävät vain suomalaista työvoimaa.”\nEeva jatkaa: ”Minustakin jatkamme samoilla kuljettajilla. Etsitään säästöjä jostain muualta. Muistatko, kuinka hyvä tuuri meillä oli kaupungin ajojen kanssa. Se ulkomainen yritys, joka kahtena edellisenä jaksona oli saanut sopimukset, ei tarjonnutkaan tällä kertaa.” Tarmo sanoo: ”Muistan kyllä. Harmi vain, että teimme tarjouksemme sillä oletuksella, että se tarjoaa nytkin. Liikkumavaraa ei paljoa jäänyt. En nyt kyllä osaa sanoa, miten me tästä selviämme.” Eeva vastaa: ” En minäkään.”\nSuomen kansallinen hallinto on toiminut tässä polttoaineen veronkorotusoperaatiossa autoilijoiden, niin yritysten kuin yksityistenkin, kannalta katsottuna välinpitämättömästi. Päätöksen täytäntöönpanoon olisi pitänyt tulla riittävä siirtymäaika, jotta autoilijat olisivat voineet toimia asiallisesti ennakoiden. Polttoaineveron korotusaikeet olisi pitänyt selkeästi ilmoitta laajasti ja mahdollisimman yksityiskohtaisesti ja asettaa siirtymäajaksi vähintään kaksi vuotta. Toisessa EU-maassa Ranskassa polttoaineen veronkorotukset jäädytettiin, mutta vasta kansalaisten Ranskan kaupungeissa järjestämien vahvojen mielenilmausten jälkeen.\nPE 26.10.\t Matti Heinonen", "timestamp": "2019-03-18T18:48:49Z", "url": "https://blogit.perussuomalaiset.fi/matti-heinonen/diesel/"}