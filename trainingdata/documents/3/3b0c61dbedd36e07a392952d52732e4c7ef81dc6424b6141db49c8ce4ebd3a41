{"text": "Mitä ihmettä? Johnny Depp osti näyttelijättärelle hevosen | Viihde | Iltalehti.fi\nMitä ihmettä? Johnny Depp osti näyttelijättärelle hevosen\nPerjantai 22.6.2012 klo 10.03\nHiljattain eronneen Johnny Deppin huhutaan olevan kiinnostunut uudesta naisesta ja kiintymystään Depp on osoittanut erikoisella lahjalla.\nJohnny Depp ja Amber Heard markkinoimassa yhteistä elokuvaansa. (SPLASH/AOP)\nMonet Johnny Deppistä haaveilevat riemuitsivat kuultuaan näyttelijän erosta. Vanessa Paradisen kanssa 14 vuotta kestänyt suhde oli viimeiset kuukaudet täynnä erohuhuja, mutta sekä Depp, että Paradise kiistivät ne kiivaasti. Lopulta Depp myönsi tämän viikon alussa eron olevan todellista.\nJohnny Deppiä palvovien ilo jäi kuitenkin lyhyeksi, sillä herra näyttää löytäneen uuden kullan kainaloonsa ennätysvauhdilla. Deppin huhutaan seurustelevan tätä nykyä entisen vastanäyttelijänsä Amber Heardin kanssa. Vasta 26-vuotias Heard on Deppiä 23 vuotta nuorempi.\nHeardin kerrotaan olevan tuttu vieras New Mexicossa Deppin uuden elokuvan filmauspaikalla. Deppin kerrotaan olevan niin hullaantunut blondiin kaunottareen, että hän osti tälle oman hevosen, jotta he voisivat ratsastella yhdessä.", "timestamp": "2017-11-19T05:44:22Z", "url": "http://www.iltalehti.fi/viihde/2012062215746809_vi.shtml"}