{"text": "Tomaattipesto-vuohenvalkohomejuusto -tortut - Whiteandfresh\nLöytyykö kaapista vielä käyttämättömiä torttutaikinalevyjä? Jos löytyy eikä perinteiset makeat tähtitortut meinaa enää maistua, niin kannattaa kokeilla suolaisia versioita. Täytteeksi valikoitui tomaattipesto ja vuohenvalkohomejuusto. Juustoksi kelpaa mikä vain, mutta alkuperäisessä ohjeessa käytettiin parmesaania. Kiitos vielä Riikalle tästä mainiosta vinkistä!\nTortut valmistuvat aivan perinteisten tapaan: marmeladin sijasta nokare tomaattipestoa, sakarat kiinni ja päälle siivu juustoa. Sitten vain uuniin 225 asteeseen ja noin 10-15 minuuttia, uunista riippuen.\nMinä taidankin napata muutaman tortun lautaselle ja nauttia myöhäisen aamupalan. Oikein mukavaa päivää kaikille! 🙂\nJulkaissut: Irina / White & Fresh - 27.12.2016 klo 11:04 -\n4 kommenttia “Tomaattipesto-vuohenvalkohomejuusto -tortut”\nKokeiluun! Hyvältä kuulostavat!\nMarjo: Näitä voikin syödä jatkossakin, ovat meinaan hyviä! Sitten vaan pitää kokeilla erilaisia muotoja, näitä tähden muotoisia ei ehkä enää kovasti vuodenvaihteen jälkeen jaksa katsella. 😉 Ja juustoja täytyy ehdottomasti kokeilla erilaisia!\nTäytyy itsekin muutella ohjetta maun ja vuoden ajan mukaan 🙂 itse kokeilin jo uusia muotojakin 😉\nRiikka: Toi tomaattipesto ja juusto on kyllä hyvä yhdistelmä! Noista voisi seuraavaksi kokeilla vaikkapa kolmion muotoisia. 🙂", "timestamp": "2018-01-19T23:24:52Z", "url": "http://whiteandfresh.casablogit.fi/2016/12/27/tomaattipesto-vuohenvalkohomejuusto-tortut/"}