{"text": "roosaiina: THE DAY WITH ME // 30.9.2014\n6.40 Koitan saada vielä unta, sillä heräsin taas poikaystävän töihin lähtöön. Toinen on kyllä niin hirmuisen hiljainen aina aamuisin, mutta herään lähes joka kerta. Sitten se menee aina siihen, kun koitan saada unta yli tunnin, niin kuin nyt. Kokeilen silti vielä..\n8.00 Herätyskello pärähtää soimaan. Painan torkkua ja selaan instan, bloggerin ja facebookin. Luen myös whatsappissa tulleen viestin.\n8.27 Nukkuminen on niin ihanaa. Haha, kunnon unikeko ilmoittautuu! Painoin torkkua turhan monta kertaa. Kohta on jo pakko nousta.\n8.40 Huuhtelin juuri kasvot viileällä vedellä, jotta virkistyisin. Kostutan vanulapun kasvoveteen ja käyn vanulapulla kasvot kauttaaltaan läpi. Rasvaan vielä kasvot ja pesen hampaat.\n9.06 Päätin letittää hiukset letille ja tein nopeasti kevyen arkimeikin. Keitin teevettä ja nappasin vaniljateeni mukaan sohvalle ja alan selata uusinta cosmoa.\n9.30 Yritän mielessäni aikatauluttaa aamupuuhiani. Tartun naulakossa roikkuviin takkeihin ja raahaan osan niistä vaatehuoneeseen odottamaan kevättä. Mietin myös eilen kesken jäänyttä imurointia. Aloitan heti.\n10.50 Unohdun kokonaan siivouksen ihmeelliseen maailmaan. Järjestän lipaston sekaisimman laatikon Ikeasta ostettuihin koreihin. Nyt sieltä jopa saattaa löytää jotain, hymähdän itsekseni.\n11.50 Ajattelin siirtää viikonloppuiset kuvat koneelle muokattavaksi, mutta netti ei toimi. Jatkan kotitöitä vielä pyykin pesulla ja pölyjen pyyhkimisellä.\n12.40 Jospa nyt riittäisi siivous tältä erää. Huomaan kellon olevan kohta jo yksi, joten alan pikkuhiljaa suunnittelemaan ruoanlaittoa.\n12.50 Päädyn tekemään makaronilaatikkoa pitkästä aikaa. Kokkailun ohella kuuntelen suomipoppia ja selaan instaa.\n13.05 Ruoka on uunissa. Kokeilen uudestaan, jos saisin netin toimimaan, vaikka ihan kuin se musta olisi tällä kertaa kiinni. Ei toimi, joten alan lukemaan blogeja puhelimella.\n13.35 Siirryin lukemaan koneelle, sillä netti suvaitsi alkaa toimia. Meinasin myös unohtaa makaronilaatikon uuniin liian pitkäksi aikaa. Hups.\n13.40 Jään odottelemaan poikaystävää kotiin. Sytytän kynttilät palamaan ja whatsappailen Tiian kanssa muutaman viestin. Sovitaan, että näemme vajaa kolme meidän alaovella.\n14.15 Poikaystävä tulee töistä. Saan halauksen ja ainakin kymmenen suukkoa, samalla hän ilmoittaa lähtevänsä veljensä kanssa nyt heti salille eikä kerkeä syömään kanssani. Tyydyn syömään yksin köyhän ateriani. Onneksi kynttilät luo tunnelmaa taustalla soivan Kaija Koon kanssa.\n14.50 Tiia soittaa ja sanoo odottavansa jo alhaalla. Lähden pikapikaa rappuun ja hissillä alas.\n15.00 Kävin matkalla hyödyntämässä The Body Shopin vartalovoi tarjouksen ja mukaan lähtikin ihanan tuoksuinen mustikka! Päädyttiin istumaan Houkutukseen kaakaolle ja juttelemaan mukavia!\n15.50 Ihana nopea kahvitteluhetki ystävän kanssa takana. On aina niin piristävää nähdä ystäviä ja vaihtaa useamman päivän kuulumiset ihan kasvokkain. Poikaystävä nappaa mut kyytiin ja huristellaan auttamaan mun iskää muutossa!\n16.40 Lähden tyttöjen seurassa muutaman muuttolaatikon kanssa kohti uutta kämppää ja jätetään miehet ahkeroimaan painavampien tavaroiden kanssa. Jännittää nähdä miten hulppea asunto siellä onkaan vastassa!\n17.30 Odotellaan uudella asunnolla toista muuttokuormaa samalla kun puramme ensimmäisessä tulleita astioita kaappeihin. Myönnetään jokainen kuinka upea uusi asunto on. Sanoinkin, että jos olisin sinkku ja asuisin yksin niin muuttaisin milloin vain tuommoiseen. Kahdestaan yksiö mahtaa olla turhan pieni.\n19.30 Muutto on tehty ja mahat on täynnä pitsaa. Tunnelma alkaa käydä tiiviksi seitsemän hengen ja muuttolaatikoiden keskellä. Alan jo kaipaamaan omaan puhtaaseen tilavaan kotiin.\n19.50 Kotona vihdoin! Laitan kynttilät taas palamaan ja hautaudun sohvalle poikaystävän viereen. Selaamme molemmat puhelimiamme. Viestittelen myös hetken anopin kanssa seuraavasta päivästä.\n20.20 Kun vihdoin sain pestyä meikin pois ja laittanut hiukseni sotkunutturalle, alamme katsoa tallenteista päivän Salatut elämät jaksoa.\n20.50 Pesen hampaat ja kömmin sänkyyn peiton alle lämpimään. Ahdistun ajatuksesta, että pitäisi herätä jo viideltä aamulla! Enhän ole tehnyt töissä aamuvuoroa varmaan yli kahteen viikkoon. Ajatus kammottaa ja laitankin herätyskellon ääneksi jotain mahdollisimman hempeää aallonliplatusta mitä vain puhelimesta löytyy :D hah. Poikaystävä ehdottaa, jos katsoisimme sängyssä koneelta yhden jakson Breaking Badia. Suostun ideaan.\n21.50 Sammutan koneen ja painan pääni tyynyyn. Kuulen vierestäni ne kolme pientä ihanaa sanaa ja annan mun ihanalle miehelle hyvän yön suukon. Taidamme nukahtaa molemmat hyvinkin nopeasti.\nJenni 9/10/14\ntosi kiva postaus, näitä on aina niin kiva lukea! :) haluaisin itsekin joskus toteuttaa tällaisen, jos mun elämässä vaan jotain koulua ja jumppailua ihmeellisempää tapahtuisi.. :D ehkä joskus!\nja hei, minnepäin sun isä muutti, jos saa kysyä? tuo lattia näyttää nimittäin aivan samalta kuin mun kämpässä, ja oletan että tuo ruskea on keittiösaareke, kuten mullakin..? :P\nRoosa 10/10/14\nNää on kyl kivoja vaikkei elämässä muuta sit oiskaan kun koulu ja jumppa, näistä saa silti jotenkin enemmän irti! :) esimerkiks niitä ajatuksia.\nNiikalle muutti. Ettei vaan ois sama talo? :D jep on keittiösaareke tuossa kuvassa!\nMary 10/10/14\noi tälläisiä postauksia on aina kiva lukea! muutenkin blogisi vaikuttaa oikein kivalta :)\nItsekin tykkään lukea näitä tämmösiä muitten blogeista! :) Kiitos paljon :)", "timestamp": "2017-10-19T19:48:22Z", "url": "https://roosaiina.blogspot.com/2014/10/the-day-with-me-3092014.html"}