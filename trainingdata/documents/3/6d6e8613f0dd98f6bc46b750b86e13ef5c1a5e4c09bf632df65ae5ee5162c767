{"text": "Pellavasydämen uusi Neuvola-koti: Korukaappi\nTaidan olla harakoiden sukua. Niin paljon kun tykkään koruista. Toisaalta; mistään muusta blingblingistä en pidäkään. Minun korujeni ei tarvitse olla kultaa, mieluummin hopeaa, mutta myös rihkama käy. Mitä näyttävämmät, sen parempi! Aina, jos olen \"ihmisten ilmoilla\" puen koruja päälleni: korvikset on ihan välttämättömät, samoin kaulariipus. Ranneketjuja en ota ollenkaan pois. Sormuksia saisi olla vaikka joka sormessa. Sen verran yritän hillitä itseäni, etten aivan joulukuuselta näyttäisi.\nOstan koruja kirpparilta ja vain harva niistä on arvokkaita. Isoäidiltä peritty paksu rannerengas kylläkin. Hermostuin korujen säilytysongelmiin ja päätin hankkia kunnon kaapin niitä varten.", "timestamp": "2018-07-18T01:00:58Z", "url": "http://pellavasydamenuusineuvolakoti.blogspot.com/2016/01/korukaappi.html"}