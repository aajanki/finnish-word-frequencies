{"text": "Sulkapallon maailman ykköspelaaja Kento Momota mukana kuolonkolarissa Malesiassa - Urheilu | HS.fi\nSulkapallon maailman ykköspelaaja Kento Momota mukana kuolonkolarissa Malesiassa\nTila-auto törmäsi raskaaseen rekkaan.\nKento Momota juhli kunnolla voitettuaan tanskalaisen Viktor Axelsenin Malesian mastersissa. (KUVA: Mohd Rasfan / AFP)\nJulkaistu: 13.1. 11:44\n13.1. 11:44\nSulkapallon maailman ykköspelaaja Kento Momotahttps://www.hs.fi/haku/?query=kento+momota joutui vakavaan liikenneonnettomuuteen Malesian Kuala Lumpurissa varhain maanantaiaamuna. Momotan vuokraaman tila-auton kuljettaja kuoli törmäyksessä rekkaan. Momota loukkaantui kolarissa.\nOnnettomuus tapahtui vain joitakin tunteja sen jälkeen, kun Momota oli voittanut kauden ensimmäisen turnauksensa, Malesian mastersin.\nJapanilainen tila-auton kuljettaja ja neljä matkustajaa olivat matkalla Kuala Lumpurin kansainväliselle lentokentälle, kun auto paiskautui päin 30-tonnisen rekan etuosaa.\nKuljettaja kuoli ja hänen ruumiinsa jouduttiin irrottamaan kolariautosta. Momota sai lukuisia viiltohaavoja kasvoihinsa ja hänen nenänsä murtui.\nMalesian terveysministerin mukaan neljä kolarissa loukkaantunutta ovat vakaassa tilassa ja voidaan päästää sairaalasta, kun heidän kuntonsa sitä edellyttää.\nJapanilaisen Momotan lisäksi autossa olivat hänen fysioterapeuttinsa, apuvalmentaja ja paikallisen sulkapalloliiton virkailija.\nMomota voitti sunnuntaina Malesian mastersissa entisen maailman ykkösen Viktor Axelseninhttps://www.hs.fi/haku/?query=viktor+axelsenin.", "timestamp": "2020-01-22T11:17:10Z", "url": "https://www.hs.fi/urheilu/art-2000006371078.html"}