{"text": "Turussa vältytty suurilta mellakoilta - Uutiset - Aamuset\nTurussa vältytty suurilta mellakoilta\nRasismia vastustaneet vastamielenosoittajat näyttivät kylttejään Suomi Ensin -ryhmän suuntaan joukkopuukotuksen jälkeen Kauppatorilla. Kuva: Jori Liimatainen\n10.11.2017 14:14 Aamuset\nTurussa ei ole ollut suurempia mellakoita, kertoo Lounais-Suomen poliisin viestintäpäällikkö, ylikonstaapeli Teemu Äikäs. Konfliktitilanteita on ollut mielenilmausten yhteydessä, mutta yhteenotot ovat jääneet sanallisiksi. Usein mielenilmaukset ovat koskeneet maahanmuuttoa ja turvallisuustilanteen muutosta.\nÄikkään mukaan poliisi on varautunut ristiriitoihin ja pyrkinyt luvilla ja muulla ennakoinnillaan ohjaamaan eri ryhmittymien mielenilmaisuja niin, ettei yhteenottoja pääsisi syntymään. Julkisuudessa suurta huomiota sai Turun kauppatorilla Suomi ensin -tunnuksissa esiintynyt mielenilmaus kahtena peräkkäisenä viikonloppuna Turun puukotusiskujen jälkeen. Mielenilmaukset saivat osakseen äänekkään vastamielenosoituksen. Molemmat järjestettiin torilla, mutta poliisi onnistui pitämään ryhmittymien jäsenet erossa toisistaan.\nKansalaiset ovat perustaneet myös katupartioita, joista eniten huomiota on saanut Soldiers of Odin. Äikkään mukaan Turussa ei ole jatkuvaa katupartiointia ja toiminnassa on ollut pitkiäkin taukoja. Tilastotietoa katupartioinnista ei poliisilla ole, mutta katupartioiden ja muiden ryhmittymien välisistä yhteenotoista ei poliisille ole ilmoitettu Turussa.\nPoliisihallituksen poliisitarkastaja Timo Kilpeläisen mukaan vuosittain ääriliikkeisiin kuuluvien henkilöiden tekemiä rikoksia on valtakunnallisesti vuosittain noin sata. Ääriliikkeiden edustajat pyrkivät ottamaan yhteen toistensa kanssa. Joissakin tapauksissa rikokset kohdistuvat myös poliisiin tai sivullisiin, mutta ääriliikkeiden väkivalta on Suomessa ollut marginaalista.\nÄärioikeiston ja -vasemmiston aiheuttamista konflikteista ei ole tilastotietoa, koska poliisiasian tietojärjestelmään ei tallenneta esimerkiksi poliisilaki- tai rikosperusteisesti kiinniotetuista henkilöistä tietoja uskonnollisista, poliittisista tai muista vakaumuksellisista seikoista. Nykyinen lainsäädäntö ei mahdollista tietojen tallentamista.\nOrtopedian tutkimus ohjaa tekonivelten materiaalivalintoja\nUutiset | 22.02.2018 - 19:50\nPalvelualojen ammattiliitto PAMin hallitus päätyi koventamaan lakkopäätöksiään saavuttaakseen sopimusratkaisun kiinteistöpalvelualalle. Uudet lakot kestävät kolme vuorokautta ja ne alkavat 12. maaliskuuta kello 6 ja päättyvät 15. maaliskuuta kello 6.\nMuutoksia sähköisen viestinnän palveluista annettuun lakiin\nUutiset | 22.02.2018 - 19:01\nMatkapuhelinliittymien puhelinmarkkinointikieltoa ja teleyritysten oikeuksia käsitellä viestintäpalveluihin liittyviä väärinkäytöstietoja on arvioitu osana säädösten sujuvoittamista koskevaa hallituksen kärkihanketta.\nKulttuuri | 22.02.2018 - 18:29\nKolmas Tila -teatterin vierailuesitys Turun kaupunginteatterin Sopukassa lähestyy ihmistä ja maailmaa luonnontieteiden, historian ja arkeologian näkökulmasta. Legenda pienestä luusta, IV osa Rán , alkaa tulevaisuudesta. Vuosi 2063 nähdään Venäjän Siperiassa sijaitsevan Wrangelinsaaren arktisesta maisemasta käsin. Merilintujen tutkija Rán Snorradóttir (s. 2018) on tullut saarelle tutkimaan lintuja, ekosysteemiä ja arktisen luonnon tilaa.\nHäkkänen: Alhainen äänestysaktiivisuus demokratian suurin uhka\nUutiset | 22.02.2018 - 18:11\n– Demokratian suurimmat uhat eivät tule rajojemme ulkopuolelta, vaan sisäpuolelta. Matala äänestysaktiivisuus on kaikissa kansanvaltaisissa maissa kasvava ongelma. Jo nyt alhainen äänestysaktiivisuus vähentää päätöksenteon legitimiteettiä ja lietsoo populismia. Kansanvallan puolustustalkoot tarvitaan kipeästi, totesi oikeusministeri Antti Häkkänen avatessaan Suomalaisen kuntademokratian tila ja haasteet -seminaarin Helsingissä torstaina.", "timestamp": "2018-02-23T19:59:47Z", "url": "http://www.aamuset.fi/uutiset/3724353/Turussa+valtytty+suurilta+mellakoilta"}