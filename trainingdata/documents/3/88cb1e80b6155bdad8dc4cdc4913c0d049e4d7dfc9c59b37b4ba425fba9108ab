{"text": "Elokuvia ja Valokuvia: helmikuu 2005 Archives\n« tammikuu 2005 | Main | maaliskuu 2005 »\nSamik on löytänyt hienon GPS-paikannuksen avulla pelattavan Tron-pelin. Peliä pelatakseen tosimies tarvitsee toki aidon asusteen.\nPosted by Henri at 15:15 | permalinkki | Comments (0)\nKeskusteltua, osa 24\nTänään, töiden jälkeen, käytiin Blockblock.netin päämajassa seuraava keskustelu:\n- Hei kulta. Ostin kotimatkalla pari dvdeetä. (Numerot 735 ja 736)\n- No hei rakkaani. Minäpä ostin rillit. (Numero 10 samoilla vahvuuksilla, jos vahvuuksellisia aurinkolaseja ei lasketa. Ja miksipä laskettaisiin.)\nJaana-Marin kokoelmasta pitää varmaan ottaa kohta valokuva. Ei sitä muuten ihmismieli käsitä.\nNoh, ensi viikon lauantaina on kuulemma kodin Anttilassa \"Hyvän mielen lauantai\", ja he aivan välttämättä haluavat antaa minulle tuntuvan alennuksen kertaostoksesta (johon voi kuulua useampi tuote). Ja kuinka ollakaan, edeltävänä perjantaina ilmestyy tietojeni mukaan kauppoihin hartaasti odottamani Knights of the Old Republic II: The Sith Lords. Mitähän muita tuotteita tuohon paketoisi? Mitä enemmän ostan, sitä enemmän säästän. Eikös niin?\nEhdin jo hetken miettiä, mihin käytän talvilomani, kun Jaana-Marilla ei moista ole, mutta eiköhän tuo KOTOR2 ratkaise kaikki sellaiset ongelmat - olettaen, että kykenen pitämään näppini siitä erossa siihen saakka, että minulla on aikaa pitää se loma.\nPosted by Henri at 21:19 | permalinkki | Comments (0)\nPosted by Henri at 10:31 | permalinkki | Comments (2)\nTässä kuukausi takaperin hörötimme aamulla firman kuljetuksessa radiossa soivalle kotimaiselle sankariheville. Pienen keskustelun jälkeen selvisi myös yhtyeen nimi: Teräsbetoni. Tänään törmäsin sitten Anttilan uudessa download-palvelussa lyhyeen sampleen kyseisestä sinkusta Taivas lyö tulta ja olihan se sinkku pakko poimia fyysisen Anttilan hyllystä ihan asennesyistä, jos ei muuten.\nSinkun nimikappale on kauttaaltaan sellaista uhoa, että ylimääräinen testosteroni valuu cd-soittimen raoista yli äyräiden. Tällaista falsettoa ei pikkupojan keuhkoista synny.\nYläpuolellamme kaikuu kallioilla ääni totuuden\nVerivalan taika on aina suojanamme\nPosted by Henri at 17:56 | permalinkki | Comments (4)\nWell, Block! me\nMitvitin valkotakkinen setä on tutkinut laboratoriossaan, mitkä Pinserin Top-listan blogeista jäisivät kiinni siveettömyyksien ja muun arveluttavan materiaalin levityksestä, mikäli lukutottumuksia päästettäisiin ohjaamaan Block!-niminen \"törkysivujen esto-ohjelma\".\nOlen jotakuinkin yhtä yllättynyt siitä, että Elokuvia ja Valokuvia kärähti testissä, kuin siitä, että asiaa ymmärtämätön kulttuuriministerimme puskee tällaista sensuurisoftaa päättämään siitä millaisen tiedon lähteillä aikuiset ihmiset saavat kirjastossa surfata.\nMitvit kirjoittaa tärkeästä asiasta. Nyt juuri on oikea aika nostaa asiasta äläkkä. Muistakaa, että vapauksia ei koskaan menetetä kertarykäyksellä, vaan ne nakerretaan pois pala kerrallaan.\nPosted by Henri at 00:15 | permalinkki | Comments (0)\nPosted by Henri at 10:58 | permalinkki | Comments (0)\nKarpela! Karpela!\nJanne ja Jaakko sotkevat myös lusikkansa päivänpolttavaan sananvapaussoppaan, ja hyvä niin.\nOlen tässä miettinyt, että pitäisikö järjestää spontaanit kirjanpolttajaiset Pasilan pääkirjaston tai Eduskuntatalon eteen. Valittaisiin poltettavaksi joukko maailmankirjallisuuden klassikkoja, jotka tekstisisältönsä puolesta varmasti jäisivät kiinni kulttuuriministerin ajamaan \"törkysuodattimeen\" ja pukeuduttaisiin valkoisiin kaapuihin. Hankittaisiin asianmukaiset luvat ja kutsuittaisiin media paikalle. Sitten heiteltäisiin itkuvirsien saattamana merkkiteoksia rovioon samalla hurmostilassa huutaen iskulauseita kuten \"Lasten puolesta! Ajatelkaa lapsia!\" tai \"Karpela! Karpela!\"\nPosted by Henri at 15:35 | permalinkki | Comments (2)\nPosted by Henri at 17:19 | permalinkki | Comments (3)\nNännini räjähtävät riemusta\nNyt helpottaa jo hiukan (kts. edellinen merkintä). KotOR II:n seuraksi lähtivät Sudeki ja viisi elokuvaa. Mitä enemmän ostan, sitä enemmän säästän. (On pelkkää sattumaa, että Google löytää tuolla fraasilla blogini toisena.)\nToisaalta ilmatyynyalukseni on täynnä ankeriaita, sillä tuskin ehdin kiireiltäni ostoksiini lähipäivinä koskeakaan.\nPosted by Henri at 21:53 | permalinkki | Comments (2)\nPiippu - aivan inessiivissä\nTulin juuri töistä. Viime torstai mukaanlukien olen tehnyt sen jälkeen - siis viidessä päivässä - 56 tuntia duunia, jolle uhrasin myös yhden lauantain. Enkä ole edes tiimimme ahkerin pakertaja.\nSunnuntaina lepuutin hermojani: kävimme salilla ja katselimme hyvän elokuvan hyvässä seurassa. Myös internetistä googlaamani reseptin mukaan improvisoitu Butter Chicken onnistui vähintäänkin odotusten mukaisesti, vaikka ruoan jo ollessa lähes valmista yksi oleellinen ainesosa löytyikin käyttämättömänä pöydältä. Käytimme tähän ainekseen (pähkinämantelirouhe) hyväksi havaittua \"sekaan vaan\" -menetelmää, ja annoimme kermaisen (improvisaatio) Voikanan (ruoka) hautua vielä hetken.\nSiinä vaiheessa, kun kattilassa ei ollut kuin öljyä, sipulit, kanelipuikot sekä inkivääri-valkosipuliseos, keittiön täyttänyt tuoksu oli huumaava. Kilolla kanaa ja vastaavilla kertoimella säädetyillä määrillä muita aineksia neljä ihmistä tuli varsin kylläiseksi, ja pakastimeenkin saatiin kolme mikroaalloilla myöhemmin jälkikäsiteltävää ruoka-annosta. Kyllä kannatti.\nEnää neljä päivää ehdottomaan deadlineen ja (teoriassa ja toivottavasti) kolme päivää loman alkamiseen.\nLisäys: perjantaiyönä ehdin käydä kuvaamassa työkaverin bändin keikkaa, ja mukaan sattui ensivilkaisun perusteella useampi erinomainen kuva. Päivitykset galleriaan sitten joskus.\nPosted by Henri at 00:23 | permalinkki | Comments (0)\nSilloin, kun ei ole kuin painokelvotonta sanottavaa, on parempi vaieta - paitsi tietenkin siitä, että painokelvotonta sanottavaa olisi.\nPosted by Henri at 00:43 | permalinkki | Comments (1)", "timestamp": "2018-07-19T15:40:07Z", "url": "http://www.blockblock.net/evkuvia/archives/2005_02.html"}