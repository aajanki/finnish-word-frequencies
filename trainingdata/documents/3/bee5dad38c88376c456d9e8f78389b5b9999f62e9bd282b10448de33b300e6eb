{"text": "Vitra Sunburst kello, musta-messinki | Finnish Design Shop\nSunburst kello, musta-messinki\nSunburst-kello vuodelta 1949 on yksi yli 150 kellomallista, jotka George Nelsonin toimisto suunnitteli amerikkalaiselle kellovalmistajalle Howard Millerille. Nelsonin tavoitteena oli tuoda amerikkalaisten koteihin modernia muotoilua, ja siinä hän onnistui. Vitran valmistamassa kellossa on laadukas kvartsikoneisto ja mukana tulee yksi ladattava AA-akkuparisto.\nAmerikkalainen George Nelson (1908–1986) on Yalen yliopistosta valmistunut arkkitehti, joka opiskellessaan Roomassa 1930-luvulla tutustui läheisesti myös eurooppalaiseen arkkitehtuuri- ja muotoilumaailmaan. Palattuaan Yhdysvaltoihin hän hakeutui töihin Hermann Millerille ja yrityksen muotoilujohtajana toimiessaan kohosi yhdeksi amerikkalaisen muotoilun tunnetuimmaksi tekijäksi 1900-luvun loppupuolella.\nPitkällä urallaan Nelson suunnitteli niin lukuisia klassikoiksi nousseita huonekaluja ja valaisimia kuin sisustuskokonaisuuksiakin. Muotoilun ohella Nelson valokuvasi, toimi kysyttynä luennoitsijana ja kirjoitti lukuisia esseitä. Vuoteen 1972 asti Nelson työskenteli Hermann Millerillä ja Vitralla yhdessä aikalaistensa Charles ja Ray Eamesin, Isamu Noguchin ja Alexander Girardin kanssa luoden perustan Vitran upealle mallistolle, joka on edelleen tuotannossa. Georg Nelsonin toimiston kuuluisimpia töitä ovat Vitran mallistosta löytyvät minimalistinen Nelson Bench (1946), leikkisä Marshmallow Sofa (1956) sekä laaja kellokokoelma (1948–1960), joista tunnetuimpia lienevät Ball Clock, Sunflower Clock ja Eye Clock.", "timestamp": "2018-01-17T14:49:01Z", "url": "https://www.finnishdesignshop.fi/sisustus-kellot-sunburst-kello-mustamessinki-p-8977.html"}