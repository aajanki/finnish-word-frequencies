{"text": "Tappeluita, huumeita ja enkeleitä - hipsteriparatiisin vaarallisimmat paikat julki - Matkat - Ilta-Sanomat\nTappeluita, huumeita ja enkeleitä - hipsteriparatiisin vaarallisimmat paikat julki\nKoditon mies etsii pulloja roskakorista Berliinin keskeisimpiin paikkoihin kuuluvalla Alexanderplatzilla.\nJulkaistu: 27.3.2013 10:49\nVapaamielinen ja edistyksellinen Berliini on ollut jo useita vuosia tiedostavien hipstereiden maanpäällinen paratiisi. Suomalaisten suosimassa paratiisissa on kuitenkin käärmeitä.\nSaksalainen Bild-lehti on julkaissut kartan Berliinin vaarallisimmista alueista. Kartta pohjautuu tietoihin poliisin painopistealueista.\nHipstereiden trendikkäänä ydinalueena on pitkään ollut Prenzlauer Berg entisen Itä-Berliinin puolella. Kartan mukaan siellä voi viedä käydä ihanalla vegebrunssilla ja indie-bändien keikoilla suht turvallisesti. Sen sijaan tyylikkään rosoisessa Kreuzbergissa on jo enemmän vaaran värinää. Bildin mukaan esimerkiksi Hallesches Torin metroaseman tuntumassa on väkivaltaa ja huumeita.\nKeskeistä Alexanderplatzia luonnehditaan yhtenä Berliinin vaarallisimmista paikoista. Ilta-aikaan alueella ei saa kantaa veitsiä, sumutteita tai sähkölamauttimia jättisakkojen uhalla.\nVilkkaasta iltaelämästään ja seksibaareistaan tunnetulla Oranienburger Strassella voi käydä ironisesti fiilistelemässä tavallisten turistien ilakointia, mutta siellä taas voi joutua tekemisiin Helvetin enkeleiden kanssa.\nKatso koko kartta täältähttp://www.bild.de/regional/berlin/kriminalfaelle/gefaehrlichste-orte-29664590.bild.html.", "timestamp": "2016-12-03T11:40:11Z", "url": "http://www.iltasanomat.fi/matkat/art-2000000597653.html"}