{"text": "Bensiinin hinta nousee ensi viikolla – \"Korotuspaineita on\" | Helsingin Uutiset\n31.8.2017 - 20.00\nBensiinin hinta nousee ensi viikolla – \"Korotuspaineita on\"\nBensiinin maailmanmarkkinahinta on noussut viime päivinä.\nBensiinin hintaan kohdistuu korotuspaineita.\n– Viime päivinä polttonesteiden maailmanmarkkinahinta on noussut, kertoo St1 Oy:n toimitusjohtaja Mika Wiljanen.\nHinnankorotuksia on todennäköisesti luvassa ensi viikolla Suomessakin.\nSekä bensiini että diesel ovat maailmanmarkkinoilla jonkin verran kallistuneet.\nWiljasen mukaan seuraavat lähipäivät ratkaisevat, miten maailmanmarkkinahinta kehittyy. Tarkempia summia korotuspaineista Wiljanen ei lähde vielä ennustamaan.\n– Hinnat tuskin liikkuvat järisyttävästi, mutta kyllä siinä korotuspainetta on maailmanmarkkinahintojen nousun myötä.\nAlkukesästä maailmanmarkkinahinta on oli 10–15 prosenttia alhaisemmalla tasolla.\nBensiini hintaan vaikuttaa myös Yhdysvalloissa riehunut Harvey-hurrikaani, jonka jäljiltä on jouduttu muun muassa sulkemaan jalostamoita.\nMitä vaikutuksia hurrikaanin seurauksilla voi olla suomalaiskuluttajille?\n– En osaa vastata. Se riippuu siitä, miten se vaikuttaa tuotantoon ja maailman tuotannon tasapainoon. Toivottavasti vaikutukset eivät ole merkittäviä. Tuollaiset tapahtumat rikkovat infrastruktuuria ja se on kallista, pohtii Wiljanen.\nBensiinin hinnan muodostumiseen vaikuttavat raakaöljyn maailmanmarkkinahinta, mahdolliset kriisit, tuotanto- ja kuljetuskustannukset sekä euron ja dollarin kurssi. Kotimaassa hinnasta noin 60 prosenttia on veroja. Hallitus ei ole nyt aikeissa korottaa polttoaineveroja. Veroja on nostettu viime vuosina useaan otteeseen.\nPieni loppuosa bensiinin hinnasta muodostuu kotimaan jakelu- ja varastointikustannuksista sekä kilpailusta.\nPolttoaine.netin mukaan kotimaassa halvin bensa löytyi keskiviikkona Tampereelta St1:n asemalta Teiskontieltä hintaan 1,339. Kalleinta bensa (95E10) oli Rovaniemen St1:llä hintaan 1,519. Kallein 98E bensa löytyi Vantaan ShellExpressiltä Hakkilasta Vanhalta Porvoontieltä.\nNiijuu. Mites ne\nTo 31.8.2017 - 20.56\nNiijuu. Mites ne tulimuurahaiset?seuraavallaviikolla nouseekin niitten takia reippaammin.\nMaailmanmarkkinahinnan\nPe 1.9.2017 - 05.39\nMaailmanmarkkinahinnan laskiessa vaikutus ei kuitenkaan näy bensan hinnassa meillä Suomessa. Miksi?\nRaakaöljyn hinta 160€, meillä\nPe 1.9.2017 - 06.42\nRaakaöljyn hinta 160€, meillä bensa hinta oli 1,60€/l\nRaakaöljun hinta 40€, meillä bensan hinta on 1,50€/l\nJoku vetää välistä ja paljon!", "timestamp": "2017-12-13T22:41:49Z", "url": "https://www.helsinginuutiset.fi/artikkeli/555232-bensiinin-hinta-nousee-ensi-viikolla-korotuspaineita-on"}