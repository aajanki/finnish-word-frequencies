{"text": "Open ilmasto-opas auttaa tekemään ilmastokasvatusta yhdessä\nKirjoittanut: Nesslingin Säätiö\t| helmikuu 17, 2017\t| Kategoriassa: Apurahansaajalta\nMitä yhteistä on teollisella muotoilulla, yhteismaan ongelmalla, mustan kappaleen säteilyllä ja psyykemme evolutiiviselle kehityksellä? Ainakin ne löytyvät Open ilmasto-oppaasta, joka syntyi kun yli sata ilmasto- ja kasvatusalan ammattilaista yhdisti voimansa kuvatakseen ilmastonmuutosta omista tulokulmistaan. Tavoitteena oli auttaa aineenopettajia ymmärtämään, miten ilmastonmuutoksen syyt, seuraukset ja ratkaisumallit liittyvät juuri heidän opetettavan aineensa oppisisältöihin.\n21 näkökulmaa ilmastonmuutokseen\nLuonnontieteilijä kuvaa ilmastonmuutoksen olevan kasvihuoneilmiön voimistumista, joka syntyy kun hiiltä varastoituu ilmakehään tavanomaista enemmän, eli säteilypakote kasvaa. Yhteiskuntatieteilijän mielestä ilmastonmuutoksen syynä on teollinen vallankumous, kulutusyhteiskunnan synty, energiapolitiikan muutokset ja markkinoiden epäonnistuminen, kun ilmakehän käytölle ei ole asetettu hintaa. Humanisti näkee, että ihmiskunnan hyvinvointia lisäävät ja arkeamme helpottavat keksinnöt ovat tarkoittamattamme johtaneet meidät etiikankin näkökulmasta hankalan ympäristökriisin keskelle.\nNäkökulmat tarkentuvat ja erilaistuvat entisestään, kun ne jakaa 21 koulussa opetettavan oppiaineen siiloihin. Kemian tunnilla mm. opiskellaan kaasujen rakennetta, musiikissa mietitään musiikkia vaikuttavan ilmastoviestinnän välineenä ja teknisen työn tunnilla korjataan polkupyöriä.\nKaikilla on annettavaa, kun toteutetaan uuden opetussuunnitelman arvopohjaa, jonka mukaan koulun tulee kasvattaa oppilaista ilmastonmuutoksen vakavuuden ymmärtäviä kansalaisia, jotka osaavat toimia sen hidastamiseksi.\nRatkaisu väännetään rautalangasta\nOpen ilmasto-opas on avoin ja ilmainen nettisivu, joka kuvaa ilmastonmuutos-ilmiön jokaisen koulussa opetettavan oppiaineen näkökulmasta erikseen. Koulun arjen näkökulmasta monitieteisen ilmiön siilottamiselle on syynsä. Käsitys siitä, että ilmastonmuutos on ainoastaan luonnontieteellinen ongelma, tuntuu istuvan tiukassa. Monet opettajat kokevat yhä, ettei aihe kuulu heille. Open ilmasto-oppaassa väännetään kaikille rautalangasta, että kyllä kuuluu.\nAsiat on esitetty tiiviissä paketissa ja kaikki opettajalle oleellinen löytyy yhden klikkauksen takaa. Kun aineenopettaja ymmärtää oman roolinsa aiheen käsittelyssä, helpottuu yhteistyö myös muiden aineiden opettajien kanssa.\nHarva ilmastonmuutoksen asiantuntijakaan hahmottaa kymystä niin moninäkökulmaisena kokonaisuutena, kuin se on Open ilmasto-oppaassa on esitetty. Näkökulmat haravoitiin kasaan kymmenien asiantuntijoiden yhteisponnistuksena vuonna 2016.\nHalukkailla oli mahdollisuus kirjata ylös, mitä ilmastonmuutos on juuri heidän näkökulmastaan - ja moni halusi. Sen jälkeen asiasana- ja linkkilistat laajennettiin ehyeksi ja yleistajuiseksi kokonaisuudeksi, joka auttaa opettajia tekemään laadukasta ilmastokasvatusta: ymmärtämään ilmiötä, rakentamaan kestävää tulevaisuutta, vahvistamaan osallistumista, harjoittelemaan vaikuttamisen taitoja ja lopulta myös muuttamaan oppilaiden ja muun kouluväen käyttäytymistä ja toimintatapoja ilmastoystävällisenpään suuntaan.\nKirjoittaja on freelance-ympäristökasvattaja ja Open ilmasto-oppaan äiti. Nesslingin säätiö rahoitti Open ilmasto-oppaan toteutuksen, sekä siihen liittyvän koulutuskiertueen.\nTutustu Open ilmasto-oppaaseen: http://openilmasto-opas.fi/\nTilaa kouluusi ilmainen opettajien ilmastokoulutus: http://openilmasto-opas.fi/tilaa-kouluusi-ilmainen-opettajien-ilmastokoulutus/\nIlmastokasvattajat -ryhmä FB:ssä: https://www.facebook.com/groups/1676462429233075/\nPurojen suojavyöhykkeet syynissä – teepussit auttavat tutkimuksessa\nApurahansaaja\t| joulu 4, 2018\nKaivamme teepusseja maan alta aurinkoisena lokakuun päivänä pikkupakkasilla. Maa on jo hieman kohmeessa ja sormia paleltaa. Meillä on kiire saada… Lue koko artikkeli »\n”Jos maltettas ymmärtää, että eihän lobbaus oo sen kummallisempaa duunia kun mikään muukaan”\nApurahansaaja\t| marras 12, 2018\nLobbaus. Mitä sana tuo ensimmäisenä mieleesi? Ei välttämättä mitään positiivista. Myös ammattilobbarit puhuvat herkästi mieluummin edunvalvonnasta, vaikuttamistyöstä, yhdyskuntasuhteista tai PA:sta… Lue koko artikkeli »\nOnko polio pandoja tärkeämpi?\nApurahansaaja\t| kesä 7, 2018\nElämme yllättävän samankaltaisessa tilanteessa kuin Nooa arkkinsa kanssa. Suuri tulva on hukuttamassa tuntemamme maailman ja tehtävämme on pelastaa se, mitä… Lue koko artikkeli »\nApurahansaaja\t| touko 4, 2018\nKansalaisten keskuudessa ja yhteiskunnallisessa päätöksenteossa on kysyntää tutkitulle ja luotettavalle tiedolle. Uusimman tiedebarometrin mukaan… Lue koko artikkeli »\nKun metsässä on jäljellä vain risut ja männyn kävyt\nApurahansaaja\t| touko 2, 2018\nBioenergian lisääntyvä käyttö voi kasvattaa myös metsistä saatavan hakkuutähteen korjaamista. Minkälaisia vaikutuksia nykyisellä korjuutavalla ja varastoinnilla on metsämaahan ja ympäristöön?… Lue koko artikkeli »\nMitä vapaaehtoinen suojelu merkitsee suoluonnolle?\nApurahansaaja\t| huhti 25, 2018\nLuonnonsuojelu aiheuttaa ristiriitoja. Yhden mielestä koskematonta luontoa arvokkaampaa ei olekaan, toisen mielestä koko luonnonsuojelun joutaisi lopettaa hippien haihatteluna. Säilyäkseen ihmiskunta… Lue koko artikkeli »", "timestamp": "2019-04-25T16:34:27Z", "url": "https://www.nessling.fi/blogi/ilmastokasvatusta-tehdaan-yhdessa/"}