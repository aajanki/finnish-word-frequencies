{"text": "Portolta hieno kunnianosoitus Iker Casillasille - näin maalivahtilegendaa tsempattiin\nSuomiFutis » Portolta hieno kunnianosoitus Iker Casillasille – näin maalivahtilegendaa tsempattiin\nJalkapalloväen pysäytti vappupäivänä yllättävä uutinen, kun legendaarisen maalivahdin Iker Casillasin kerrottiin saaneen sydänkohtauksen seurajoukkueensa FC Porton harjoituksissa. Casillas sai onneksi ripeää hoitoa ja on toipumassa hyvää vauhtia, mutta lääkärit pelkäävät espanjalaisen pelaajauran olevan ohi.\nPorton kannattajat osoittivat lauantain ottelussa CD Avesia vastaan näyttävästi ja kuuluvasti tukensa konkarivahti Casillasille. Casillasin kunniaksi oli kyhätty lähes koko päätykatsomon kattava tifo tekstillä ”Voimia Iker”, ja miehelle hoilattiin omia chantteja.\nPorton julkaiseman pätkän ottelusta voi katsoa allaolevasta twiitistä tai tästä linkistä.\nMyös Casillasin kasvattajaseura Real Madrid, jossa mies on pelannut lähes koko uransa, muisti sankariaan sunnuntaisen Villarreal-ottelun alla. Real Madridin pelaajat poseerasivat medialle yllään T-paidat, joiden kuvatekstinä oli ”Iker, kaikki sinun kanssasi”.\nEdellinen artikkeliRatkaisiko 40-vuotias kärki taas Bayernin mestaruuden? – ”Minulla on yhä pelihaluja”\nSeuraava artikkeliNorwichin paraatibussi hyytyi kesken matkan – valtava fanijoukko otti vastaan Pukin ja kumppanit", "timestamp": "2020-07-07T11:56:33Z", "url": "https://www.suomifutis.com/2019/05/portolta-hieno-kunnianosoitus-iker-casillasille-nain-maalivahtilegendaa-tsempattiin/"}