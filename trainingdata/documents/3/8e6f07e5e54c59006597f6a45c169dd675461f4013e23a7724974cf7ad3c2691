{"text": "Olishan se paremminkin voinut mennä.. - Kaapo, Tex & Kiva - Vuodatus.net\nKaapo, Tex & Kiva keskiviikko, 9. lokakuu 2013\neilinen harkkakoe nimittäin. Vähän on tekemisessä vielä kokonaisuuden puuttuminen havaittavissa. Samoin oma keskittyminen ja liikkeiden välit on meillä kyllä huonot. Mutta oli siellä jotain hyvääkin, ei nyt vaan ruoskita..\nAlkuun seuruu. Lähti ihan skarpisti liikkeelle, mutta jossain kohdin koiran asenne löystyi. Ja näissä kohtaa paikka valui eteen. Palkkasin pari perusasentoa namilla ja kehuin äänellä kun paikka oli hyvä. Autettuna jotkut pätkät meni ihan hyvin, mutta tekemistä vielä riittää. Zedarissa (seiso-istu-maahan) kaikki jäävät oikein, seuruu suht oikealla paikalla. Vikassa jäävässä kävelin vähän ohi ja kutsuin vasta tästä seuraamaan. Ei ennakoinut vaan kuunteli. Ihan kiva tämä. Ruudun merkkiä ennakoi aika paljon. Ruutuun semi-vauhdilla ja jäi vähän eteen siitä mihin olisi tarkoitus mennä. Lähti ruudusta liikkurin käskyllä. Vein takaisin ja kutsuin vasta tokalla käskyllä. Ekasta oli nykäissyt. Metskussa vähän myös nykäisi liikkurin käskystä. Palautus ravilla, muuten ihan ok – vähän sellainen löysä suoritus oli. Ohjatussa sanoin merkille kierrä. Oli menossa suoraan kapuloille. Murr… Koira takaisin ja uusiksi kierrä kaksi kertaa. En päästänyt kapuloille ollenkaan. Tunnarissa hyvä haistelu, mutta palautti ravilla ja jyysti kapulaa ihan huolella. Pirulainen – tähän otan nyt kuurin, että miten sitä tunnarikapulaa kuuluu kuljetella. Todella huono asenne palautuksessa, vähän jopa ärsyttävä.Kaket oli hienot, näissä napakat vaihdot ja seiso-istu onnistui taaksepäin kun annoin ’pakita’ lisäkäskyn ja otin askeleen kohti koiraa. Luoksetulon jätin ottamatta kun se on niin kesken. Kokonaisuudessaan Texin asenne hieman löystyi loppua kohti (tosin vikana olevat kaket teki kivasti), samoin haahuili liikkeiden välit.\nLoppuun oli paikallaolot. Kehääntulotarkastus meni hyvin, tuomari antoi ensin namin eikä ollut mitään ongelmaa. Paikallamakuun oli hyvin. Kurkin muutaman kerran eikä ainakaan näillä kerroilla tehnyt mitään, eikä myöskään mennyt lonkalle. Ylös tarvi kaksi käskyä, vaikka mun mielestä oli ihan kuulolla ?!? Istuminen oli myös hyvä, ei huomautettavaa. Asennetreeniä on hiottava vielä paljon, haluan että koira on enemmän alerttina ja skarppina. Nyt teki vähän tylsän mekaanisesti kaikki liikkeet. Ja päätetään taas tähän samaan tylsään lauseeseen – treeniä on vaan jatkettava, ei tästä muuten sen valmiimpaa tule! Jaa\nLasseKaapo - 9.10.2013 klo 09.54", "timestamp": "2017-06-24T07:02:26Z", "url": "https://lassekaapo.vuodatus.net/lue/2013/10/olishan-se-paremminkin-voinut-menna"}