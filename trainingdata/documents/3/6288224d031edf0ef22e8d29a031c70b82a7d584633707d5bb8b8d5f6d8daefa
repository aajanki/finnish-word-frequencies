{"text": "Valtiovarainministeriön asetus eräiden verojen… 1168/2003 - Säädökset alkuperäisinä - FINLEX ®\nOlet tässä: Finlex › Lainsäädäntö › Säädökset alkuperäisinä › 2003 › 1168/2003\nValtiovarainministeriön asetus eräiden verojen maksupaikoista ja tiedonsiirtokorvauksista annetun valtiovarainministeriön päätöksen muuttamisesta\nkumotaan eräiden verojen maksupaikoista ja tiedonsiirtokorvauksista 24 päivänä tammikuuta 1996 annetun valtiovarainministeriön päätöksen (72/1996) 6 §, sellaisena kuin se on päätöksessä 178/1997, ja\nmuutetaan 1, 3 ja 5 § seuraavasti:\nVeronkantolaissa (611/1978) tarkoitetut tai muussa laissa erikseen säädetyt veronkantolain säännöksien mukaisesti kannettavat verot, maksut ja muut suoritukset voidaan maksaa ilman suorittamisesta aiheutuvia lisäkustannuksia jäljempänä tässä pykälässä tarkoitettuihin tullilaitoksen ja lääninhallituksen toimipaikkoihin.\nVeroja vastaanottavia tullilaitoksen toimipaikkoja on Helsingissä, Lahdessa, Hämeenlinnassa, Turussa, Porissa, Vaasassa, Tampereella, Jyväskylässä, Kouvolassa, Kuopiossa, Joensuussa, Torniossa, Oulussa, Kajaanissa, Rovaniemellä ja Muoniossa.\nVeroja vastaanottavia lääninhallituksen toimipaikkoja ovat Hämeenlinnan, Turun, Mikkelin, Oulun ja Rovaniemen toimipaikat sekä alueelliset palveluyksiköt Vaasassa, Jyväskylässä, Joensuussa ja Kuopiossa.\nValmisteverojen maksupaikat\nValmisteverotuslaissa (1469/1994) tarkoitetut verot ja maksut voidaan maksaa ilman suorittamisesta aiheutuvia lisäkustannuksia tullilaitoksen toimipaikkoihin.\nRahalaitoksen viivästyskorko\nJos rahalaitos laiminlyö pankin konttoreiden ja pankin asiamiesten vastaanottamien tässä päätöksessä tarkoitettujen verovarojen siirtämisen tai tilittämisen valtion maksuliiketilille määräajassa, sen on suoritettava vuotuista viivästyskorkoa viivästysajalta korkolain (633/1982) 4 §:n 1 momentissa tarkoitetun korkokannan mukaan.\nMitä 1 momentissa säädetään, sovelletaan myös valmisteverotuslaissa tarkoitettujen verojen ja maksujen siirtämiseen tai tilittämiseen tullilaitoksen maksuliiketilille.\nTämä asetus tulee voimaan 1 päivänä tammikuuta 2004. Asetuksen 1 §:n 3 momenttia sovelletaan 31 päivään joulukuuta 2004.\n1 § - Maksupaikat3 § - Valmisteverojen maksupaikat5 § - Rahalaitoksen viivästyskorko", "timestamp": "2020-06-04T08:46:40Z", "url": "https://finlex.fi/fi/laki/alkup/2003/20031168"}