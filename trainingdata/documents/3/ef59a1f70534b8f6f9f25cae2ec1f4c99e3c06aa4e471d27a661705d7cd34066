{"text": "Päätin siirtyä välillä ulkotöihin ja valmistin parvekkeelle ruusuköynnöksen. Köynnöksen olen ostanut aikaisemmin kirpparilta, joten valmistin siihen vain ruusut silkkipaperista kuviolävistäjällä. Köynnöksen lehdet eivät ole samanlaiset, kuin ruusuissa, mutta se ei nyt haitannut yhtään. Valmis köynnös nopeutti työtä niin paljon.\nGrillitikuista valmistin köynnökselle tukisäleikön, jonka maalasin valkoisella spraymaalilla. Säleikkköä kasatessa käytin apuna maalarinteippiä, joka piti nuo pystysuuntaiset tikut paikoillaan liimatessani vaakasuuntaisia tikkuja.\nKiinnitin ruusuköynnöksen säleikköön vihreällä rautalangalla. Pahvista valmistin istutusruukun, jonka sisälle laitoin reilusti muovailuvahaa, liimaa ja kahvinpuruja päälle.\nHalusin ruusujen alle myös pienenpää kukkaa. Olen ostanut noita pinkkejä pikkupensaita myös kirpparilta aikaisemmin ja nyt hoksasin, että niistä saa tehtyä helposti sinistä pikkukukkaa Lobeliaa. Maalasin pienellä pensselillä pinkit kukinnot siniseksi ja vihreitä lehtiä tummemman vihreäksi.\nLopputulos on aika hulppea ja näin kokemattomana kukantekijänä ei voi olla kuin tyytyväinen!\nKiitokset jälleen kommenteihin ja kevät auringon inspiroimana kaikki kukkia askartelemaan <3\nSpring is near and weather have warmed much more. It was time to start making a dollhouse flowers. My first job was to make rose vine. I am satisfied with the result, it became very cute. See you soon and have a happy crafting with flowers <3\nTässä nämä huikeat kristallinauhat, jotka osoittautuivat mielettömän hyviksi materiaaleiksi. Osittain joudun itse helmiä uudelleen punomaan, koska mm. pinkissä nauhassa ommellangat oli tehty niin lyhyiksi, etten saanut lankojen päitä solmittua. Hankalinta oli saada kristallit itse valaisimeen ja koska halusin niiden roikkuvan mahdollisimman vapaasti, taivuttelin ohuemmasta rautalangasta metallirenkaat, jotka liimasin pikaliimalla lamppuun. Kristallinauhoihin laitoin myös erilliset metallirenkaat, jotka pujottelin lampun renkaisiin ja pihdeillä puristin yhteen.\nOlen älyttömän tyytyväinen lopputulokseen. Tavoitteena oli yliampuvan koristeellinen valaisin ja sitähän tuo on...ehkä olisi voinut vieläkin jotain lisätä? Vai mitä mieltä olette? Ruokasalin pöydälle ilmestyi myös hedelmälautanen. Fimosta aikaisemmin valmistamani hedelmät pääsivät viimein esille laatikoista pyörimästä. Ruokasalikin alkaa olla valmis. Toki vielä uupuu verhot (aikaisemmat lähti vaihtoon), matto ja rustiikkinen lipasto, tai kaappi...myös Willa Helmiinan julkisivun viimeistely kutkuttaisi ja parvekkeen ja terassin kukitus. Saa nähdä mitä seuraavaksi alan tekemään, nyt kuitenkin hilpaisen maalaamaan 1:1 lapsieni huoneen seiniä;) Kevät terkuin ja kiitokset ihanista kommenteista edelliseen juttuun <3\nSeuraavaksi kultaista Deco Matte maalia ja kun pinta oli lähes kuiva, maalasin pinnan melko reilulla määrällä säröily aineella. Kun säröilyaine oli kuivunut sen verran, että pinta ei ollut tahmaisen tuntuinen, maalasin pinnan sinisellä Deco matte askartelumaalilla. Säröily alkaa lähes välittömästi. Säröilyaine saa maalipinnan vetäytymään kauniisti ja alla oleva maali putkahtaa esille. Pöydän pinnasta tuli mielestäni todella kaunis.\nIhanaa loppuviikkoa kaikille, aurinko porottaa ja kevät on lähellä:) Thanks for the comments to the previous story and wellcome new readers!\nAlso little Helmiina got a doll, which I made of Fimo. Here in Finland has been very sunny days, it seems that spring is very near!\nTällä kertaa projektina oli antiikki sohva Willa Helmiinan ruokasaliin. Mallikuva-tasokuva-3d mallinnus tekniikalla käsintekemällä, tai jotakin siihen suuntaan...Valmistin kaksi sohvaa ja taustalla oleva sohva olikin sitten protomalli, niitähän pitää aina tehdä. Ensimmäisen sohvan istuinkorkeus jäi hieman liian korkeaksi ja pituuttakin oli liikaa, joten tein sohvan uudelleen hieman matalampana ja sirompana.\nLöysin sohvan mallikuvan netistä.\nJäljennä haluamasi sohvan malli oikeilla mitoilla paperille tasokuvana, eli suoraan edestä katsottuna. Pilko sohva osiin. Jäljennä sohvan osat kalvolle tarkasti vedenkestävällä tussilla. Mieti tässä kohdin sohvan rakenne ja liitoskohdat tarkkaan. Erityisesti käsinojien liittymiskohta selkänojaan. Sohvamallissani etu ja takajalat ovat identtiset. Jäljennä selkänojan lisäksi verhoiltavan osuuden kaava. Mallissani on selkänojan pehmuste upotettu, joten tein myös koristelistaa varten kaavan.\nLiimaa kalvolle jäljennetyt kaavat ohuelle pahville puikkoliimalla. Tarvittaessa laita kaavat hetkeksi kirjapinon alle suoristumaan. kiinnitä pahvilla tuetut kaavat puupahviin kaksipuoleisella teipillä. Näin kaavat pysyvät paikoillaan, kun kaavat piirretään puupahville. Käytin 1mm:stä puupahvia, joten jäljensin etu-ja takajalat kahteen kertaan ja liimasin pahvit yhteen. Tässä vaiheessa voit leikata myös istuinosan pohjan. Mittaa pohjan pituus sohvan jaloista.\nPäällekkäin liimatut puupahvit saa siistimmiksi liitoskohdista paperisen kynsiiilan avulla. Hio molempiin suuntiin, kunnes saumakohta katoaa. Liimaa sohvan pohja takajalkoihin. Asettele pohjalevy suoraan jalkojen etulistan mukaisesti alareunan kanssa tasan. Anna liiman kuivua hyvin. Kun takajalkojen liimat ovat kuivuneet kunnolla, liimaa etujalat paikoilleen. Anna liimojen kuivua täysin, niin jatkokäsittely on helpompaa. Tarkista, että pohjalevy ja jalat ovat suorassa. Käsittele sohvan runko Gessolla. Tämä tukevoittaa sohvan rakennetta ja maalaaminen on helpompaa. Koristele runko paperinarulla, langalla, tai vaikkapa Fimosta tehdyillä koristeilla. Sohvassani käytin paperinarua. Mikäli koristeet ovat tummat, voit käsitellä rungon vielä kertaalleen Fimolla.\nSovita koristelistalla koristeltua selkänojaa paikoilleen ja tarkista, että koristenauhat eivät jää käsinojan tai istuinkorkeuden liitoskohdan alle. Sovita samalla leikkaamasi pehmusteen kaava paikoilleen ja muotoile tarvittaessa. Halusin sohvaan rustiikkisen ilmeen, joten maalasin rungon ensin kullanvärisellä Deco Matte askartelumaalilla, kun maalipinta oli lähes kuiva, levitin melko paksun kerroksen säröily, eli krakelointi ainetta. Säröilyaine pitää kuivahtaa sen verran, että pinta on hieman kostea, mutta ei tahmea. Lopuksi levitä mahdollisimman nopeasti päällimmäinen maalikerros erisävyistä Deco matte maalia ja maalipinnan säröily alkaa välittömästi. Tässä kohdin ei kannata hilpasta ulos lenkille, vaan työn kuivumista tulee pitää tarkkaan silmällä, mikäli säröilyaine kuivahtaa liikaa ennen päällimmästa maalikerrosta, pinta ei säröile lainkaan... Kuivumisaikaan vaikuttaa maalattavan pinnan materiaali ja olenkin huomannut, että puupahvi kuivuu, niin nopeasti, ettei voi käyttää säröilyaineen käyttöohjeessa annettuja aikoja. Kun maalipinnat ovat täysin kuivuneet, voit aloittaa sohvan verhoilun. Ensimmäisenä verhoillaan selkänoja ja helpoiten tämä sujuu, kun selkänojaa ei ole vielä liimattu sohvan runkoon. Kankaan alla kaksi kerrosta ohutta vanua ja tukipahvi. Liimaa verhoiltu selkänoja paikoilleen ja tarkista että liitoskohdat tulevat suoraan ja käsinojan tuki asettuu nätisti paikoilleen selkänojan koristelistan kanssa. Liimaa käsinojien keskipalat paikoilleen pikaliimalla ja anna liimojen kuivua hyvin. Ennenkuin alkaa piirtämään sohvasta tasokuvaa, kannattaakin miettiä etukäteen mistä materiaalista valmistaa käsinojat. Itse valitsin pyöreään käsinojaan suurikokoisen paperipillin ja toiseen rakettitikun. Piirtäessäni sohvan tasokuvaksi, käytin pilliä ja rakettitikkua apuna suunnitellessani käsinojien kokoa ja muotoa. Mittaa käsinojien leveys ja pituus. Pituudessa tulee huomioisa, että verhoiltu osuus kiertaa myös käsinojien sisäpuolelle. Verhoilussa käytettävää ohutta pahvia kannattaa pehmittää ja muotoilla samalla materiaalilla, jota olet käyttänyt sohvassa. Hieman pehmennyt pahvi on helpompi liimata paikoilleen oikeaan muotoon, erityisesti tuo pyöreä käsinoja. Pehmitetyn muropaketin pahvin alla vanua ja verhoilukangas. liimaa kangas pahvin ympärille.\nKun käsinojien verhoilupalat ovat kuivuneet kunnolla, liimaa ne ensin paikoilleen vain alareunasta. Anna liimojen kuivua täysin. Liimojen kuivuttua kierrä verhoilupalat käsinojien ympäri. Pyöreässä käsinojassa kannattaa käyttää tukinarua, kunnes liimat ovat kuivuneet. Mittaa istuinosan pituus ja leveys ja verhoile tukipahvin ja vanun avulla. Liimaa paikoilleen. Tämän jälkeen valmistin sohvaan putkityynyn paperipillin avulla, sekä kiinnitin tupsunauhan toiseen käsinojaan...ja kuulkaas, ei ollut helppoa tuon kierretyn nyörin teko, polla ei raksuttanut yhtään, joten kysyin neuvoa facebookin nukkekotiharrastajien ryhmästä ja sieltähän vastaus tuli kuin apteekin hyllyltä:)\nSiinä se sohva nyt on lopullisella paikallaan ruokasalissa. Olen todella tyytyväinen lopputulokseen. Rungon väri ja sinivihreä tafti sopivat loistavasti yhteen. Ruokasalista puuttuu vielä vaikka mitä, mutta kaikenlaista on työnalla.\nLopuksi vielä maininta Willa Helmiinan uudesta perheenjäsenestä. Mira Virta valmisti tilaustyönä ihanan Bassetin ja nimeksi tuli, niinkin yllätyksellinen nimi kuin...Prinsessa...kyllä, tämän perheen sukunimihän on Ruusunen, eli saanko esitellä Prinsessa Ruusunen...voi elämä! Kiitos Mira ihanasta koirasta! Kiitokset jälleen kommenteista ja aurinkoista alkavaa viikkoa kaikille. Täällä Hyvinkäällä ainakin on ihan mieletön auringonpaiste!\nThis way you can prepare your antique sofa. Search for a model image and reproduce it in paper. Share the model in parts and draw patterns on a transparent film. Glue the films on cardboard and you have formulas for making sofa.\nOlen kahden pojan Eemelin ja Leon , sekä tyttövauvan Helmiinan äiti, melkein 20 vuotta haaveilin nukkekodin rakentamisesta, keväällä 2015 pikkuprinsessani Helmiinan syntymä antoi viimein kipinän sen toteutukseen. Rakennan nukkekodin huonekaluineen itse. Jokaisesta tuotoksesta teen työohjeet kuvineen/I`m a mother of two boys Eemeli and Leo and a baby girl Helmiina. Almoust twenty years i was dreaming about building a dollhouse. Last spring 2015 my littleprinces Helmiina was born and gave me the final spark to begin my dollhouse project. I´m going to buil the dollhouse and every furnitures by my self and with picture tutorial.", "timestamp": "2017-03-29T07:06:30Z", "url": "http://willahelmiina.blogspot.it/"}