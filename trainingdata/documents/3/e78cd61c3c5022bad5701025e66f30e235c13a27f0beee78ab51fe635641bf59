{"text": "Seinäjoki - Lääkärit\nTerveyskeskus työpaikkana\nPsykologi- ja perheneuvontapalvelut\nÄitiys - ja perhesuunnitteluneuvola\nSijaisuuslomake\nTerveyspalvelukeskukset\nEtusivu » Sosiaali ja terveys » Terveyspalvelut » Terveyskeskus työpaikkana » Lääkärit\nMahdollisuus monipuoliseen työhön\nTerveyskeskuksemme \"nuorempi\" kollega Niina Ristimäki on tyytyväinen työhönsä ja kertoo ajatuksiaan terveyskeskuksestamme\nHyviä puolia Seinäjoen terveyskeskuksessa:\nHyvä seniorituki sekä osastolla että vastaanotolla toimiessa (kesäisin vastaanotolla kaksi ohjaavaa lääkäriä ja muina aikoina yksi lääkäri).\nMahdollisuus tehdä monipuolista työtä joustavasti: lastenneuvola, äitiysneuvola, päihdehuolto, asumispalveluyksiköiden kautta kotihoidon lääkärin työ, työparityöskentely hoitaja-työparin kanssa, osastonlääkärin työt, muistipoliklinikan kautta geriatrian osaamisen syventäminen.\nMonipuolinen päivystys: labra ja rtg käytössä koko illan, mikä mahdollistaa vaativampienkin potilaiden hoitamisen. Toisaalta keskussairaala on samassa rakennuksessa, joten konsultaatio on helppoa ja tarvittaessa potilaiden nopea siirtäminen mahdollista.\nHyvät konsultaatiomahdollisuudet: omat, talon sisäiset erikoislääkärikonsultaatiot (urologi, kardiologi, fysiatri, neurologi, gynekologi, gastroenterologi).\nHyvä ja mukava työyhteisö.\nMahdollisuus muokata työnkuvaa ja työaikaa erilaisten elämäntilanteiden mukaan.\nSeinäjoen terveyskeskus hakee kesälääkäreitä vuodelle 2020\nSeinäjoen terveyskeskuksessa on tarjolla terveyskeskuslääkärin sijaisuuksia lääketieteen kandidaateille kesälle 2020.\n4. vuosikurssin suorittaneet voivat hakea sijaisuuksiin kaupungin sairaalan osastoille.\n5. vuosikurssin suorittaneet voivat hakea sijaisuuksiin kaupungin sairaalan osastoille ja terveyskeskuksen vastaanotolle. Terveyskeskuksen vastaanotolla työ painottuu lääkärin vastaanottotoimintaan. Kandivaihe on huomioitu vastaanottoaikojen pituudessa. Lisäksi on mahdollisuus työskennellä oman kiinnostuksen mukaan esimerkiksi äitiysneuvolassa, lastenneuvolassa, kotihoidossa tai päihdeklinikalla.\nSeinäjoen terveyskeskus on saanut erinomaista palautetta opiskelijoiden ohjauksesta ja seniorituesta. Työ alkaa sopimuksen mukaan ja työskentelyä voit jatkaa myös kesän jälkeen. Palkka määräytyy paikallisen sopimuksen mukaan.\nEnsi kesän valinnoissa edetään koko ajan eli laitathan hakemuksesi heti.\nHakemukset sähköpostilla johtava ylilääkäri Tiina Perälle tiina.pera seinajoki.fi\nLiitä hakemukseen mukaan CV.\nHyvä terveydenhuollon ammattilainen, me haluaisimme juuri sinut töihin osaavaan joukkoomme Seinäjoen terveyskeskukseen.\nSeinäjoen terveyskeskuksessa on yli 450 työntekijää, joista lääkäreitä on 49 (erikoislääkäreitä: geriatri, psykiatri, sisätautien ja yleislääketieteen erikoislääkäreitä).\nValtteinamme ovat toimiva tiimityö, hyvät koulutus- ja konsultaatiomahdollisuudet sekä joustavat työajat elämäntilanteesi mukaan.\nHyvä perehdytys ja työkavereiden vahva tuki auttavat sinua menestymään ja kehittymään työssäsi.\nOta meihin yhteyttä, niin kerromme mielellämme lisää terveyskeskuksen tarjoamista työmahdollisuuksista.\njohtava ylilääkäri Tiina Perä, p. 06 425 8071, 040 753 6487\njohdon sihteeri Minna Rantanen, p. 06 425 8070, 044 425 5301", "timestamp": "2019-08-22T11:50:02Z", "url": "http://www.seinajoki.fi/sosiaali-jaterveyspalvelut/terveyspalvelut/terveyskeskustyopaikkana/laakarit.html"}