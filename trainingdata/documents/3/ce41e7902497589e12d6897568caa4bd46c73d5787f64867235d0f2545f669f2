{"text": "﻿ Hyvinkään kulttuuri- ja hyvinvointilautakunta palkitsi menestyneitä urheilijoita - Hyvinkää Internet\nHyvinkään kulttuuri- ja hyvinvointilautakunta palkitsi menestyneitä urheilijoita\nLiikuntapalveluiden ohjelma 2020-2021\nUrheilupuistossa huoltotoimenpiteitä\nUusi kävely- ja juoksutapahtuma Hyvinkäällä: Elokuussa järjestetään Talkoostartti urheiluseurojen tueksi\nUrheilupuiston kuntosali avoinna\nMatonpesupaikat avoinna\nUimarannat käytössä, muistathan kuitenkin varovaisuuden!\nLiikkumis -ja elintapaneuvonta sekä liikuntavälinelainaamo\nOhjeet sisätilojen käyttäjille\nHyvinkään ulkoliikuntapaikat aukeavat 14.5.2020\nVenyttely -ja lihaskuntoliikkeitä Sveitsin maastossa\nLiiikkumis -ja elintapaneuvonnan yhteystiedot poikkeustilanteessa\nTyttöjen urheilun teemapäivä Hyvinkäällä 15.8.2020\nHyvinkään kaupunki on ottanut käyttöön uuden tapahtumakalenterin\nHyvinkään liikuntasuunnitelma 2013-2023\nLiikkuvapolku\nPitkät jumppavideot\nSäpinäsunnuntait\nHyvinkään kaupungintalon aulassa järjestettiin tiistaina 4.2. tilaisuus, jossa palkittiin eri kategorioissa parhaita urheilijoita sekä luovutettiin Puurtajan malja tunnustukseksi pitkäaikaisesta työstä seuratoiminnan parissa. Myös paikallislehti Aamuposti valitsi vuoden urheilijansa.\nVuoden parhaana naisjuniorina palkittiin ringeten nuorten MM-hopeamitalisti Mikaela Saukkonen ja vuoden miesjuniorina Samuli Öhman, joka on saavuttanut useita SM-mitaleja kauden aikana pyöräilyn eri lajeissa. Vuoden naisurheilijoita valittiin kaksi, ringeten MM-turnauksessa Kanadan Burnabyssa joulukuussa kultaa voittaneet Pauliina Auvinen sekä Elina Tahvanainen.\nVuoden miesurheilijan tittelin pokkasi vasta 20-vuotias Jesse Kallio, lajinaan rallicross. Kallion tulokaskausi MM-sarjan yhteydessä ajettavassa RX2-sarjassa oli huikea ja hänet palkittiin viimeisen osakilpailun jälkeen sarjan parhaana tulokaskuljettajana.\nVuoden valmentajaksi valittiin Kari Myyryläinen, joka valmensi Samuli Öhmanin ja Veeti Vainion SM-mitaleille pyöräilyssä. Vuoden joukkueeksi nimettiin Mölkyn MM-kultajoukkue Mika Packalen ja Kim Sundström.\nPuurtajanmalja luovutettiin Tarja Niemiselle, joka on toiminut koripallon parissa eri tehtävissä neljällä eri vuosikymmenellä. Nieminen on ollut usean vuoden ajan Hyvinkään Pontevan hallituksen jäsen ja onkin monelle tuttu kasvo Martinhallin tapahtumista. Hän valmentaa edelleen Pontevan naisten 2. joukkuetta sekä edustaa koripalloliiton aluehallituksen toiminnassa hyvinkääläistä osaamista.\n”On hienoa, että meillä Hyvinkäällä on näin monipuolinen ja rikas harrastekirjo, joka näkyy myös tänään palkittavissa urheilijoissa”, kehuu liikuntapäällikkö Jarmo Vakkila. ”Tänään palkitaan osa onnistujista, palkittavia olisi ollut varmasti enemmän, jos kaikki menestyjät olisi saatu tietoon riittävän ajoissa. Tähän tulemme jatkossa kiinnittämään erityistä huomiota”, Vakkila jatkaa.\nHyvinkäällä on niin paljon urheiluseuroja ja kilpailuja, että kaupunki tarvitsee seurojen apua menestyneiden urheilijoiden nimeämisessä. Seurojen aktiivisuus näkyy palkituissa. Toiset seurat ovat erityisen ansioituneita ehdottamaan urheilijoita eri kategorioihin. Ehdotuksia voi lähettää kaupungin kirjaamon kautta, vaikka ympäri vuoden.\nHyvinkään kaupunki onnittelee kaikkia palkittuja sekä ehdolla olleita!\nPäivitetty 10.2.2020 Tulosta", "timestamp": "2020-08-05T17:03:00Z", "url": "https://www.hyvinkaa.fi/kulttuuri-ja-vapaa-aika/liikunta/ajankohtaista/hyvinkaan-kulttuuri--ja-hyvinvointilautakunta-palkitsi-menestyneita-urheilijoita/"}