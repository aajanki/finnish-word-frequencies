{"text": "Pääsiäiskaktus - www.ilonpisaroita.fi\nIlonpisaroita elämänpolulla\nKoti Saaramaalla\nLähtötilanne 2012\nKuvakooste 2015\nLuhtiaitta \"Kake\"\nLahjaksi tehdyt\nPääsiäiskaktus (kevätkaktus)\nMenetin sydämeni lehtikaktuksille kun ihka ensimmäinen kaktukseni (pääsiäiskaktus) puhkesi kukkaan.\nYleinen kysymys on: onko lehtikaktukseni kevätkaktus...pääsiäiskaktus...marraskuunkaktus...joulukaktus...tai jokin muu?\nTuskinpa mikään lehtikaktus, mitä nykyään kaupoissa myydään, on aito, vaan suurin osa on hybridejä, risteymiä.\nPääsiäiskaktuksella (Hatiora gaertneri) lehtiruodin reunat ovat piparkakkumaiset ja kukat (aniliinit, kirkkaan punaiset, valkoiset) huomattavasti erilaisemman näköiset kuin marraskuun- ja joulukaktuksella.\nTasaisesti nivelikkäät, litteät tai lievästi särmikkäät versot pyöristyvät ja kovettuvat kaarnamaisiksi vanhemmiten. Versot ovat hiukan leveämmät kuin joulukaktuksella ja alkavat vanhemmiten roikkua. Lievästi nyhälaitaiset nivelet ovat noin 5 cm pitkät ja 2 cm leveät. Runsashaarainen. Kukkien terälehdet ovat teräväkärkisemmät kuin joulukaktuksella, eivätkä käänny taaksepäin. Arempi kuin joulukaktus.\nHuoneenlämpö riittää. Säännöllinen kastelu ja lannoitus kasvukaudella huhti-elokuu sekä kukinnan aikana. Kukinnan jälkeen annetaan kasvin levätä ja kastellaan niukasti. Toinen lepokausi marras-joulukuussa. Tammikuusta 10-12 asteessa valoisassa paikassa. Kun nuput puhkeavat, siirto lämpimämpään. Uudelleenistutus tarvittaessa kukinnan jälkeen.\n2-3 nivelen mittaisten pistokkaiden annetaan kuivahtaa pari päivää ennenkuin ne laitetaan juurrutusastiaan. Kapeasta nivelkohdasta kasvaa hyvät juuret 3-4 viikossa. Myös siemenistä.\nkevätkaktus Hatiora x graeseri, helluntaikaktus Hatiora rosea", "timestamp": "2017-11-21T06:00:54Z", "url": "http://www.ilonpisaroita.fi/436240177"}