{"text": "Zenkerin divertikkeli - Vaasan Keskussairaala\nMikä on Zenkerin divertikkeli?\nZenkerin divertikkeli on tasku, joka muodostuu ylemmän rengaslihaksen yhteyteen nielun ja ruokatorven rajalle.\nYleistä leikkauksesta\nLeikkauksessa tutkitaan suoralla tähystysputkella nielun alaosaa ja ruokatorven yläosaa. Kun tasku on löytynyt, leikataan taskun ja ruokatorven välinen seinämä erikoisinstrumentilla. Samalla ympäröivä kudos vahvistetaan pienillä hakasilla.\nToimenpiteen jälkeinen yö vietetään vuodeosastolla. Ensimmäisenä vuorokautena toimenpiteen jälkeen et saa syödä eikä juoda, ravinto annetaan suonensisäisenä tiputuksena. Seuraavana päivänä saat juoda ensin vettä ja mehua. Mikäli se onnistuu hyvin, voit syödä tavallista ruokaa. Kotiuttaminen tapahtuu seuraavana päivänä, seurantakäynti korvapoliklinikalla kuukausi toimenpiteen jälkeen.\n19.6.2019 VKSadmin", "timestamp": "2020-07-02T20:02:00Z", "url": "https://www.vaasankeskussairaala.fi/potilaille/hoito-ja-tutkimukset/erikoisalat/korva--nena--ja-kurkkutaudit/zenkerin-divertikkeli/"}