{"text": "Miffy XL-valaisin vanhemman tytön huoneessa | Coconut White\nMiffy XL-valaisin vanhemman tytön huoneessa\nOikein mukavaa keskiviikkoa teille murut! Täällä on aamu aloitettu pistämällä omaa kolme vuotiasta tyttöä kuvauskuntoon, nimittäin tänään vanhemmalla tytöllä on päiväkodin valokuvaus. Huomenna on myös pienemmän tytön vuoro. Ette voi uskoa kuinka kauan eilen illalla meni meillä aikaa kuvausvaatteiden valinnassa, koska valinnanvaraa oli niin paljon ja äidin + tyttären mielipiteet piti saada vielä kohtaamaan. Tytär olisi nimittäin halunut kuvauksiin kaikista suurimman tylliunelman mitä vaan kaapista löytyi ja äiti oli taas enemmän Gugguun pitkähihaisen frillamekon puolella. Keskustelua tuli käytyä hetken ja lopulta äiti sai niskavoiton tässä sanailussa. Nimittäin aamulla tyttömme ei enää muistanut koko valokuvausta ja puki nätisti valitsemani frillamekon päälle. Katsotaan käymmekö tämän saman keskustelun myös nuoremman tytön kanssa. Onneksi hän on vaatteiden osalta vielä \"helpompi\" tapaus, koska hänelle ei ole niin väliä mitä sitä päälle laittaa. Kuvauspäivät siis tytöillä edessä!\nVanhemman tyttömme huone on myös hieman uudistunut, kun sänky vaihtoi paikkaa uusien tulokkaiden takia. Olen jo vuoden ajan katsellut tyttöjemme kanssa MTV:n Juniori-kanavalta Miffy ja ystävät- ohjelmaa. Miffystä on tullut tyttöjemme suosikkiohjelma arkiaamuihin ja ennen kun ohjelma on katsottu loppuun, ei päiväkotiin lähdetä. Ohjelman suosion takia innostuin jo vuosi sitten ihastelemaan sarjasta valmistettuja Miffy-valaisimia, joita löytyy sekä pöytävalaisimena että kattovalaisimena. Siitä asti pöytävalaisimet on ollut mielessä ja mielelläni ne olisin tytöillemme kotiuttanut. Yhteistyössä HomeNord-yrityksen kanssa kotiimme vanhemman tytön huoneeseen kotiutui Miffy-sarjan pöytävalaisin koossa XL. Kokoa valaisimella on 40cm x 40cm x 80cm. Valaisimessa on 2 metriä pitkä johto ja mukana on katkaisija, josta valaisimen pystyy himmentämään esimerkiksi sopivaksi yövaloksi, jos sellaista käyttää lapsella. Painoa valaisimella on 5 kiloa, joten sitä on helppo kuljettaa ja siirtää paikasta toiseen.\nNuorempi tyttömme ihastui tähän valaisimeen niin, että käy monta kertaa päivässä halailemassa valaisinta ja parit pusutkin on Miffy jo kerennyt saamaan. Katsotaan saako valaisin majailla vanhemman tytön huoneessa vai joudummeko siirtämään sen nuoremman tytön huoneeseen. Niin ihastunut nuorempi tyttömme tähän valaisimeen on. Hauskinta tässä on, että valaisin on melkein yhtä korkea kuin nuorempi tyttömme, joten tyttömme halailuhetkiä Miffy-valaisimen kanssa on hauska seurata. HomeNordin verkkokaupasta löytyy tämä sama valaisin myös pienemmässä koossa, joten katsotaan joudunko hankkimaan valaisimen pienemmässä koossa nuoremmalle tytölle yöpöydän valaisimeksi.\nOikein mukavaa keskiviikon jatkoa kaikille ja kiitos HomeNordille oikein mukavasta yhteistyöstä! Meidän kotona nousi kaikilla tytöillä Miffy-kuume ja katsotaan kauanko se käy kuumana :)\n*Toteutettu yhteistyössä HomeNordin kanssa*\nelämäntavat, hankinnat, hyvinvointi, inspiraatio, lapset, lastenhuone, oma koti, oma koti sisustaminen, ostoksia, sisustus, sponsoroitu, tapahtumia, tyttöjen huoneet, uusi koti, Villa Coconut, yhteistyö\nKatja Vuori 9. maaliskuuta 2016 klo 15.19\nOoooh tätä ei uskalla näyttää meidän tyttärelle, muuten tämän äidin rahapussi taas kevenee :D Aivan valloittava tuo Miffy! <3 Olisi hauska nähdä myös kuva, jossa valaisin on päällä.\nIhana pinkki-valkoinen unelma tuo huone!\nPadmerine V 11. maaliskuuta 2016 klo 9.05\nMe ollaan tyttöjen kanssa ihan in love <3 Tuo on niin söpö. Voin laittaa kuvia kun valo on päällä :)", "timestamp": "2019-12-10T12:08:54Z", "url": "http://www.coconutwhite.com/2016/03/miffy-xl-valaisin-vanhemman-tyton.html"}