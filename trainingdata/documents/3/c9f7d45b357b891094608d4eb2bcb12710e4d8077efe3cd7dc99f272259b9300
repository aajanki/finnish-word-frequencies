{"text": "Kevään 2019 väriviikko: Musta - DOPP\nVäriviikon seitsemäs ja viimeinen väri on musta. Musta väri symbolisoi valtaa, auktoriteettiä ja voimaa. Mustasta tulee mieleen kuolema ja synkkyys. Myös pimeys on mustaa ja se on pelottavaa, ainakin minun mielestäni. Musta mielletään myös vahvasti muotiin ja mustaa väriä pidetään tyylikkäänä ja ajattomana värinä pukeutumisessa.\nMusta on väri, johon on helppo juuttua\nMinusta tämä mekko on ihan loistava malliltaan, väritykseltään ja materiaaliltaan. Tämä kuuluu niihin ”pese ja pidä” mekkoihin. Rinnan alla on poikkileikkaus ja vyötärön sivussa on rypytys. Mekko on ns. feikkikietaisumallinen. Mekko istuu kauniisti ja koska tässä stretchmekossa on vuori, ei se ole liian vartaloa myötäilevä. Se istuu kauniisti, mutta ei kiristä eikä purista.\nViirumekko € 99,95 koot 34-44 Minulla on päälläni koko 36\nMusta on sellainen väri, että sen kaveriksi voi yhdistää mitä vain. Jos miettii mustia housuja, jotka ovat suurimmalle osalle varsinkin talvella vaatekaapin kulmakivi, voi niiden kanssa laittaa minkä värisen yläosan tahansa. Yhdistelemällä mustaan rauhallisia värejä, kuten beigeä, valkoista, rosaa tulee kokonaisuudesta tyylikäs ja harmoninen. Ja kun mustaan yhdistää kirkkaita värejä vaikkapa oranssia, keltaista tai limeä tulee kokonaisuudesta ihan eri näköinen.\nMinusta kesäisin musta on todella style väri. Kun iho on hieman ruskettunut ja päällensä pukee mustan mekon, niin oih se näyttää upealta! Käytin yksi kesä ainoastaan mustia mekkoja, minulla ei ollut mitään muuta väriä kuin mustaa ja tykkäsin siitä. Tunsin itseni tyylikkääksi.\nMusta väri liitetään hautajaisiin. Hautajaispukeutuminen on hillittyä ja pukeutumalla asiallisesti, kunnioitetaan vainajaa ja hänen omaisiaan.\nTumma puku pukeutumiskoodia käytetään usein. Pukukoodit menevät aina miehen pukeutumisen mukaan ja daami seuraa miehen pukukoodia.\nOlen tarkka pukukoodeista, en pidä siitä että varsinkaan hautajaispukeutumista vähätellään. Minusta vieraiden tulee noudattaa kutsun mukaista koodia pukeutumisessa. Luin useita kirjoituksia, noin vuosi sitten, kun suomalaiset nuoret kirjoittivat pukeutumisesta. Kirjoituksissa he väheksyivät pukeutumisen merkitystä eri tilanteissa. Toivon, että tätä mieltä olevat nuoret aikuiset saavat järkeä päähänsä, kun elämä koulii ja ikää tulee lisää.\nOikealla pukeutumisella kunnioitat muita ihmisiä! Oikeaa pukeutumista eri tilanteisiin ei pidä väheksyä.\nTänään saatte nähdä ainoastaan yhden asukokonaisuuden mustalle väripäivälle. Minulle kävi kömmähdys, kun lähdin torstai-iltana liikkeestä asiakasillan jälkeen puoli kymmenen aikoihin, että unohdin yläosat liikkeeseen. Mutta korjaan asian huomisessa postauksessa.\nLue viime kevään blogipostaus mustasta täältä. Siellä kerron mielipiteeni myös värianalyysistä.\nTunnisteet: högl, mekko, More&More, väriviikko\n23.3.2019 12:07\nKiitos avartavasta väriviikosta! Sinulle kyllä sopii kaikki vaatteet.\nOsaisitko neuvoa, kun minulla on mieleinen musta mekko, jossa ns. vesiputous kaula-aukko. Nyt vanhana tämä musta tuntuu liian kovalta kasvoja vasten. Miten korjaisin tilanteen. Ruskettuneena se menettelee sellaisenaan.\nHei ja kiitos kommentistasi:) Ihanaa kun tykkäsit väriviikosta ja kiitos:) Vesiputouskaulus on loistava kaulusmalli monelle naiselle. Meidän mallistoissa sitä ei hetkeen ole ollutkaan, mikä on sääli. Se tekee decolten ja rinnan alueen kauniiksi. Se on myös siitä hyvä, että se pidentää kaulaa. Koska huivilla emme saa väriä kasvoja vasten eli ei pilata kaunista kaula-aukkoa niin mitäs jos sovittelisit värillisiä korvakoruja? Ne voisivat olla nappikorvikset tai roikkuvat korvikset. Katso hapsukorviksia meidän Doppshop verkkokaupasta. Ne ovat 10 cm pitkiä, mutta niitä voi leikata lyhkäsimmiksi hyvillä ja terävillä saksilla. Korvakorut ja kaunis huulipuna joka sointuu korvakoruihin, jos ovat vaikkapa rosat, niin saat väriä kasvoille. Nyt ovat hiuspannat trendikkäitä! Olisko sinulla sellaiset hiukset että voisit laittaa sellaisen päähäsi hiuksiin? Yhdistä panta ja korvakorut saman sävyisiksi. Kokeile, koska silloin näet mikä näyttää kivalta ja missä viihdyt:) Viikonloppuja, kata\nVäriviikon väreistä sinulle sopi mielestäni. upeasti se kirkas vihreä. Se vihreä mekko oli ihana!\nHei Elina ja kiitos viestistäsi:) Kiitos, vihreä on ollut minulle väri, joka kuuluu ”mukavuus alueeni” ulkopuolelle vaikka tiedän, että se minulle sopii. Ja mekon malli on ihana ja klassisen selkeä. Kyllä kotelomekko on aina pop! Mukavaa viikonloppua, Kata\nViime vuoden postauksessa olit aika kriittinen värianalyysiä kohtaan. Itselleni se on tehty joskus 1990 paikkeilla ja uskon sen tuloksiin edelleen. En tosin kanna värikarttaa mukanani koska värit on oppinut tunnistamaan. Olen kesä ja jokaisesta väristä löytyy kesälle sopivat kylmät sävyt. Paitsi ehkä mustasta jota kuitenkin käytän erityisesti talvella housuissa ja juhlapukeutumisessa. Joskus sortuu ostamaan väärää sävyä ja käyttämättähän ne jäävät. Viileät ja kylmät värit pätevät myös hiuksiin. Vaaleat raidat ovat parhaat. Ne tahtovat vaan nopeasti muuttua kellertäviksi. Suosittelen värianalyysiä kaikille lämpimästi! Jos niitä nyt vielä tehdään!\nhei Elina ja kiitos kommentistasi:) Kyllä olin eikä mieleni ole muuttunut siitä. Olen sitä vastaan, että luova oma päättelykyky ja oma maku viedään siinä samalla. Tuijotetaan laput silmillä omaa värikarttaa ja jos tuotteen värisävy heittää edes millin väritilkusta niin ollaan neuvottomia. Kuten kerroin, eri meteriaalien värit vaikkakin sävyt ovat tismalleen samat, ovat erivärisiä. Vaikkapa kirkas oranssi väri näyttää silkkikankaasa eriltä kuin pellavakankaassa. Tätä olen heille viuhkan kanssa kiertäville sanonut, koska lähes jokainen tuskastuu sen kanssa kun oikeaa värisävyä viuhkasta ei löydy. Ja sana tuskastuu on juuri oikea. Ehkä siksi en niistä viuhkista pidä, koska olen nähnyt monta epätoivoista naista niiden kanssa ja yrittänyt heitä auttaa. En ole nähnyt värikarttoja useampiin vuosiin, mutta uskon että niitä vielä tehdään. Juuri tuollainen, että tietää onko kevät, kesä, syksy tai talvi on jo riittävä ja näitä kerromme asiakkaille myös liikkeessä kun katselemme heille sopivia asukokonaisuuksia. Mukavaa viikonloppua, Kata\nKaunis mekko tämäkin. Kiitos kivasta väriviikosta. Ja kiitos avusta housuostoksilla eilen, oli ihana vihdoin päästä käymään liikkeessä. Kunpa pääsisin käymään useammin!\nHei Marketta ja kiitos viestistäsi:) Kiitos, kun tykkäsit väriviikosta! Kiva kun kävit ja nähdään taas:) Mukavaa viikonloppua, Kata", "timestamp": "2019-12-15T11:23:04Z", "url": "https://www.dopp.fi/2019/03/kevaan-2019-variviikko-musta/"}