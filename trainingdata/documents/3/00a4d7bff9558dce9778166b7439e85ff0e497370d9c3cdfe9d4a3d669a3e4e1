{"text": "Testament, Exodus ja Death Angel Suomeen - The Bay Strikes Back Tour | Tuska-festivaali\nTestament, Exodus ja Death Angel Suomeen - The Bay Strikes Back Tour\n29.7.2019 19:00:00 EEST | Tuska-festivaali\nTestament, Exodus ja Death Angel nähdään Helsingin The Circuksessa helmikuussa.\nHelmikuussa koetaan todellisia rässifanin riemunhetkiä kun kolme luunkovaa Amerikan thrash metal -legendaa runnovat Suomen kamaraa. ”The Bay Strikes Back Tour”, eli Testament, Exodus ja Death Angel nähdään Helsingin The Circuksessa helmikuun 10. päivä, jonka jälkeen kiertue vyöryy Tampereelle ja tarkemmin Pakkahuoneelle.\nKaikki kolme yhtyettä ovat kotoisin San Franciscoa ympäröivältä Bay Arealta ja alueen mukaan onkin nimetty thrash metalin kuuluisin alalaji. Testament, Exodus ja Death Angel ovat paitsi Bay Area thrashin tunnetuimpia nimiä, ne ovat myös koko thrash metal -genren pioneereja ja oppi-isiä: nämä 80-luvulla perustetut bändit ovat luoneet perustan tuhansille uudempien sukupolvien thrash-partioille ympäri maailman.\nYhteistyössä: TuskaLive ja Grey Beard\nTestament, Exodus ja Death Angel -konsertit:\n10.2.2020 Helsinki, The Circus\nIkäraja K-18 / ovet: 18:30\n11.2.2020 Tampere, Pakkahuone\nLiput alk. 45,00 €\nIkäraja K-18 / ovet: 18:00\nEnnakkomyynti alkaa ke 31.7. klo 17:00.\nMedia-akkreditoinnit: Silke Yli-Sirniö, silke@nuclearblast.de", "timestamp": "2020-01-29T08:33:06Z", "url": "https://www.sttinfo.fi/tiedote/testament-exodus-ja-death-angel-suomeen---the-bay-strikes-back-tour?publisherId=69817543&releaseId=69862292"}