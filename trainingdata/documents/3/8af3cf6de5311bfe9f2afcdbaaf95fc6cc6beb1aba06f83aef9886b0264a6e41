{"text": "Grippi | GoGolf\nVälineet 23.3.2020\nOhjeet antoi välineasiantuntija, PGA professional Ari Koutuaniemi Golf Skyn Vantaan-myymälästä.\nMainos: Osta gripit kotiin toimitettuna Golf Skyn laajasta valikoimasta\nGoGolf Ranget 100 koria palloja 162 € (vain GoGolf-jäsenille)\nMainos: Päivän Special: 200 korin pallokortti GoGolf Rangeille 180 € (norm. 360 €)\ngolfshot4\nGripin vaikutus svingipainoon\nMailan tasapainolla on suuri merkitys pelaajan ja mailan toimintaan lyönnin aikana. Oikea svingipaino saa mailan svingaamaan kuin itsestään ja sweet spot löytyy helposti jokaisella lyönnillä.\nKun pelaajalla on hyvä tuntuma mailasta on svingi helpompi toistaa. Tuntuma wedgellä ja putterilla löytyy paljon helpommin jos maila on hyvässä tasapainossa.\nVarren, lavan ja gripin paino vaikuttavat mailan tasapainoon. Gripin painoa ei usein oteta huomioon mutta sillä on vaikutus mailan tuntumaan. Painavampi grippi toimii vastapainona mailanpäälle ja saa sen tuntumaan kevyemmälle. Kevyt grippi taas saa lavan tuntumaan painavammalle.\nNormaalikokoisten grippien paino vaihtelee 40-55 gramman välillä. Tavallinen Golf Pride Tour Velvet painaa 51,5 grammaa.\nIsommat Midsize ja Jubo gripit taas painavat 59-65 grammaa. Jos siis vaihdat isompaan grippiin muuttuu myös mailan svingipaino. 10 gramman ero gripin painossa vaikuttaa varmasti mailan tuntumaan.\nVaihtelut putterien grippien välillä ovat selvästi suuremmat. Erot voivat olla kymmeniä grammoja. Tavallinen ohut putterin grippi painaa noin 60 grammaa. Hieman tavallista isompi kumigrippi voi painaa jo 80 grammaa. Super Stroke gripit vaihtelevat 52 ja 90 gramman välillä. Ja vastapainoilla varustetut gripit voivat painaa jopa 130 grammaa.\nOta siis mailan svingipaino huomioon uusia grippejä ostaessa. Mailan tuntumaa on mahdollista säätää gripin painon avulla.\nSvingipaino", "timestamp": "2020-04-07T20:57:56Z", "url": "https://www.gogolf.fi/tags/grippi"}