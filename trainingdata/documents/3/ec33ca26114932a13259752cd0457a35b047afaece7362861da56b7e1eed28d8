{"text": "Nitkutettua: Vaihteeksi jotain ruskeaa\nVaihteeksi jotain ruskeaa\nSilke-tweed täydennystä odotellessani rypistin valmiiksi toiset kummitädin sukat. Ensimmäinen yrityshän meni pieleen kun tein liian ohuesta langasta (Nalle) liian paksuilla puikoilla (3 1/2). Ai miksi? No en tiedä... Lörpötkin sukat ovat tosin olleet uskomattoman mukavat jalassa.\nUusi yritys toteutettiin paksummalla langalla (7 veljestä) ja pienemmillä puikoilla (3mm). Johan tuli jämäkät sukat! Niiden neulominen tuntui välillä tosi nitkutukselta, bambupuikot taipuilivat uhkaavasti kun neulos oli niin tiukkaa, eivät kuitenkaan katkenneet.\nEnsimmäinen sukka valmistui jo pääsiäisenä, mutta toinen jäi roikkumaan keskeneräisenä pitkäksi aikaa. Fiksuna tyttönä olin kerrankin kirjoittanut silmukkamäärät ja muut yksityiskohdat paperille itselleni muistiin että sukista tulee samanlaiset. Miksi sitten kuitenkin kävi näin?\nEn ymmärrä, toisessa näyttäisi olevan sädekavennus ja toisessa sellainen jossa joka puikon alussa neulotaan kaksi yhteen... Ja mä jo päättelin langanpäätkin!\nLähettänyt helena klo torstaina, toukokuuta 10, 2007\nTuo on kyllä ihana malli! Eikä kärkien eroavaisuus varmaan juuri jalassa erotu - ovathan ne kohtuullisen lähellä toisiaan.\nHeidi: Joo, mä oon ihan näiden sukkien fani. Ne on vaan jotenkin niin yksinkertaisen tyylikkäät? :o Vaikka kaikkia ihanuuksia olis kyllä tarjolla, mutta mä vaan rakastan näitä. Mä meilaan sulle ohjeen jos kiinnostaa!\nei oo tottakaan kuinka paljon ja ihania töitä! ja kauniita kuvia!\nNiin ja semmosta vielä, että kaikkia päävärejä kun sekoittaa, saa ruskeaa! just ;)\nTyhjäntoimittaja rannalla\nTehotonta shoppausta", "timestamp": "2018-11-14T20:06:21Z", "url": "http://nitkutettua.blogspot.com/2007/05/vaihteeksi-jotain-ruskeaa.html"}