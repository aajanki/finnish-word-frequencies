{"text": "LATAA6 Latinan työseminaari, 5 op – Yhteiskuntatieteiden tiedekunta\nLATAA6 Latinan työseminaari 5 op\nOpintojakson suorittanut opiskelija osaa metodisesti eritellä ja esittää latinankielisen tekstin vaikeimmatkin kielelliset rakenteet, kirjailijan tyylinvaihtelut sekä asiasisällön sekä lisäksi asiasisällön. Hän hallitsee latinankielisen tekstin tieteellisen tulkinnan (teksti-interpretaatio) perusteet.\nTyöseminaarissa opitaan tieteellisesti tulkitsemaan latinankielisen tekstin kielellisiä rakenteita ja asiasisältöä. Opiskelija laatii omatoimisesti (ja tarvittaessa apua opettajalta saaden) autenttiseen latinankieliseen tekstiin pohjautuvan interpretaatiotyön (raakakäännöksen pohjalta stilisoidun, kaiken kritiikin kestävän suomennoksen sekä kieltä, sisältöä ja kirjallista muotoa koskevat selitykset opettajan antamia ohjeita seuraamalla).\nTyöseminaarin aiheesta tulee sopia hyvissä ajoin opettajan kanssa. Valmis seminaarityö käsitellään joko latinan omassa seminaari-istunnossa tai historiatieteen vastaavassa tilaisuudessa. Työseminaarin luonteeseen kuuluu osallistua myös toisen työn kommentointiin ja toimia vastaväittäjänä sen mukaan, kuin kulloinkin erikseen nähdään hyväksi sopia.\nTekstimateriaalista neuvotellaan ja siitä sovitaan yhdessä opettajan kanssa.", "timestamp": "2019-10-15T11:49:30Z", "url": "https://www10.uta.fi/opas/opintojakso.htm?rid=16263&idx=5&uiLang=fi&lang=fi&lvv=2018"}