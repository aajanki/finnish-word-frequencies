{"text": "MOODSalat: maaliskuuta 2013\nOlisin halunnut linkata tähän alkuun meidän täällä kuluttaman Brädin lämpöö -biisin, mutta jostain syystä bloggeri ja Youtube eivät taas suostuneet yhteisymmärrykseen ainakaan mun kanssani!\nOn tullut tätä normaalia Blogiani ikävä, joten pakko käydä moikkaileen asukuvien myötä. Tänään on ehkä ensimmäinen päivä, kun olen jaksanut panostaa itseeni edes jonkin verran ja Anniinalle tuli fiilis tehdä rusettinuttura, mikä sopikin mun tänään ostamaan mekkoon tosi kivasti! Vaatteet JET nimisessä kaupassa on tosi kivoja ja meidän hintaluokkaan nähden halpoja. Mekko makso n. 10€!\nTänään jaksoin jopa koululle mennessä meikatakkin! Yleensä en viitsi, koska mun puuteri on loppumassa enkä halua mennä täältä tummaihoisille myytävien tuotteiden joukosta metsästämään valkoista (tai punaista tämän päivän ihonvärin perusteella, kun käräytin vähä käsiäni). Silmätkin täällä vuotaa ylipaljon, kun niihin iskee aina aurinko tai tuuli tai hiki tai aurinkorasva (jota en ole jaksanut käyttää enää pariin viikkoon), joten en ole sen vuoksi laittanut kuin maksimissa ripsiväriä, mutta yleensä kuljen ympäriinsä el naturel ja ihmettelen kun muilla naisilla kestää niin kauan valmistautumisessa ulos lähtöön. Niin muuten, hyvää naistenpäivää!\nEi muuten voi olla mun tyvikasvua ainakaan toi tumma tossa tyvessä, koska hiukset värjättiin vähän ennen lähtöä. Taisi vain Ninnin värjäys onnistua sen verran hyvin ettei mun omaa tyviväriä erota siitä väristä ollenkaan, joka mulla oli jo valmiiksi tyvessä. Hiuksiakaan en uskalla täällä mennä värjään, kun eipä noi varmaan ole tottuneet meidän hiuksiin. Tulisin kampaajalta vielä pikkuletit päässä. Ei kiitos! (tottakai täällä jotain valkosillekkin tarkotettuja kampaajia on pakko jossain olla, koska Namibiassa asuu paljon saksalaisia) Muuten hiukset ovat menneet suht hampuksi. Ei Suomesta eikä täältä löytynyt hiuksille tarkoitettavaa aurinkosuhketta, mutta koitan parhaani mukaan korjata vahinkoja Aussien three minute miracle:lla. Ei tosin tunnu auttavan tarpeeksi. Pitää ostaa jotain vieläkin tehokkaampaa hoitsikkaa. Ehdotuksia?\nNamibia muuten on ihana paikka. Ei varmaan tulis ekana mieleen, mutta suosittelen tätä kyllä lomakohteeksi varsinkin jos on lähdössä vähän pidemmäksi aikaa kun viikossa tätä ei tosiaan ehdi näkemään. Namibian maisemat vaihtelevat niin paljon pohjoisesta etelään ja multakin on vielä vaikka mitä näkemättä, mutta onneksi on aikaa sekä tsekata nähtävyydet ja käristää itseään lisää. Harmi kun toi koulunkäynti vähän hidastaa tota reissaamista!\nLähettänyt Alisa A klo 18:40\nTunnisteet: hiukset, koulu, mekko, Namibia, outfit, vaihto, vaihto-opiskelija, vaihto-opiskelu", "timestamp": "2017-12-11T00:10:30Z", "url": "http://moodsalat.blogspot.com/2013/03/"}