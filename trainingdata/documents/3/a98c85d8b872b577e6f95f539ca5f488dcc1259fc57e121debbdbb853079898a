{"text": "Aniliini: tauluja siellä, tauluja täällä\nEriväristen ja -kokoisten koristetyynyjen haaliminen taitaa kulkea meillä suvussa - siskon kodista nimittäin löytyy myös \"muutama\" tyyny. Tiedättehän sen suomalaisen sanonnan \"tyynyjä ei voi koskaan olla liikaa\"? Miehen mielestä tämä talous ei kaipaa enää yhtään uutta tyynynpäällistä - mies ei vaan ymmärrä.\nMeillä tyynyjen lisäksi nurkista (ja tietysti seinistä) löytyy tauluja, ja jälleen erivärisiä ja -kokoisia. Manhattan -juliste pääsee kehyksiin heti saavuttuaan ja Keep Calm And Carry On on toimitusvaikeuksien takia vielä matkalla, mutta pääsee sekin kehyksiin jahka tiensä perille löytää.\nMuuttopuuhat ovat edenneet nyt taulujen pakkaamiseen ja Aniliini pistänyt merkille taulujen mielettömän määrän, joka kilpailee hienosti tyynyvuoren kanssa. Vuokrakämpän seinillä näytti olevan reikiä poikineen, joten eiköhän nuo taulutkin löydä paikkansa uudessa kodissa.", "timestamp": "2017-12-16T01:30:25Z", "url": "http://aniliini.blogspot.com/2010/02/tauluja-siella-tauluja-taalla.html"}