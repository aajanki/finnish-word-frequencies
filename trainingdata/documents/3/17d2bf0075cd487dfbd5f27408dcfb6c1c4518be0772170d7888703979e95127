{"text": "NASA laukaisi raketin – sammakko sai elämänsä kyydit – Stara\nKuva: NASA, Splash\nNASA laukaisi raketin – sammakko sai elämänsä kyydit\nViihdeuutiset 14.9.2013, 8:20 · Stara.fi\nYhdysvaltojen avaruushallinto NASA on julkaissut viime aikoina runsaasti erilaista kuvamateriaaliaan niin maapallon ympäriltä, kuusta kuin Marsistakin. Nyt vuorossa on yllättävä vieras NASA:n tuoreissa valokuvissa.\nNASA lähetti Maata kiertävälle radalle Yhdysvaltojen Virginian osavaltiosta 6. syyskuuta jälleen uuden Ladee-raketin, jonka lähtö kuvattiin perinteiseen tapaan monilla kameroilla. Myöhemmin kuvia tarkastellessaan teknikot huomasivat eräässä kuvassa yllättävän seikan.\nKuvassa nähdään rakettimoottoreista suihkuavat valtavat tulenlieskat, mutta niiden paine oli saanut aikaan jotain muutakin. Eräässä kuvassa nähdään nimittäin myös ilmassa lentävä sammakko, joka sai varmasti elämänsä kyydit. Todennäköisesti myös elämänsä viimeiset.", "timestamp": "2019-12-09T14:56:42Z", "url": "https://www.stara.fi/2013/09/14/sammakko-sai-elamansa-kyydit/"}