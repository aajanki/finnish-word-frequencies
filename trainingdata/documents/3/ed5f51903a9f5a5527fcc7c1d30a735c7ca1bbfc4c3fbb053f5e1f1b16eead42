{"text": "Laiskoja kesäpäiviä – Lazy Summer Days | Punaisen sydämen torppa\n31Hei2013\nLaiskoja kesäpäiviä – Lazy Summer Days\nTämä kesä on ollut säidenkin puolesta ihana. Säät ovat suosineet siellä missä minä olen kulkenut. Hellepäivien raukea fiilis inspiroi minut tekemään tämän pienen lahjan. Kangaskassin kaavan nappasin toisesta kangaskassista ja hellepäivien köllöttely nyt vaan tuo mieleen suuret puiden varjoissa köllöttelevät kissaeläimet.\nPrinttikalvoa olen käyttänyt ennenkin ja sen hyödyntäminen onkin minusta kovin hauskaa. Ennen printtikalvoon tutustumista hankin purkillisen Artmedium – kuvionsiirtoliimaa. Kokeilin ensin sitä leopardin siirtämiseen kankaalle. Tuon liiman kanssa peilattu ja tulostettu kuva siis kiinnitetään haluttuun kohtaan kuvapuolialaspäin. Sitten sen annetaan kuivua ja kuivana paperi irrotetaan. Paperin irrottaminen kostutetun sienen kanssa, kuten ohjeessa neuvottiin, osoittautui aika haastavaksi ja tuntui, että paperin mukana lähtee kuviokin (Sinellissä neuvottiinkin käyttämään tätä liimaa vain pestäville pinnoille). Konepesun jälkeen tilanne ei ollut aivan noin huono, mutta tuskin siirrän kuvioita kankaalle tuolla liimalla enää.\nEn ollut tyytyväinen jälkeen, joka vasemman alakulman kuvassa näkyy, joten siirsin kuvan uudelleen printtikalvon avulla. Printtikalvon käytössä on oman kokemukseni mukaan oleelleista silittää kovaa alustaa vasten ja seurata pakkauksen ohjeita muutenkin tarkasti. Täytyy muuten todeta, että kankaalle merkintään tarkoitettu taikatussi, jonka jälki katoaa pesussa tai muutamassa viikossa itsekseen, on todella kätevä. Suosittelen sitä lämpimästi.\nMikä ihaninta, minun joutilaat kesäpäiväni ovat vasta tulossa, kun vapaat koittivat tällä viikolla.\nI decided to make a small gift. Our warm summer inspired me. Those lazy summer days are just so sweet. I used my shopping bag as a model and added the leopard on. I love to use pictures to customise my projects.\nHyvä elämä/Good Life, Kesä/summer, Kortit/Cards, Ompelu/Sewing\tJätä kommentti\n« Keittiöpyyhkeitä – Kitchen Towels\nKesäunelmia – Summer Dreaming »", "timestamp": "2018-04-20T10:59:23Z", "url": "https://punaisensydamentorppa.wordpress.com/2013/07/31/laiskoja-kesapaivia-lazy-summer-days/"}