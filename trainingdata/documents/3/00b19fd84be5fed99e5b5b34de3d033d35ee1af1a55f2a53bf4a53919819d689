{"text": "6.5.2015 23:39 Elisa Lepistö\tStart Living Your Best Life\nSöin baby showereissa muutama viikko sitten ihan mielettömän hyvää feta-pinaattipiirakkaa. Ystäväni Ninni oli sen taikonut ja lupasi jakaa reseptin kaikkien kanssa. Nyt vapun alla Ninni julkaisi reseptin blogissaan ja minun oli heti pakko kokeilla sitä kotona. Lopputulos: toimii edelleen!! Instagramissa monet ehtivätkin jo peräänkuuluttaa reseptiä.\nTäällä siis resepti kokonaisuudessaan. Ainoa, mikä nauratti, oli tämä meidän piirakoiden eri ulkonäkö. Jostain syystä ne eivät näytä edes samalta ruoalta. Omani myös meinasi hiukan paisua yli tuosta astiasta. Olen maailman huonoin leipomaan ja lasken tämän melkein siihen kategoriaan. Kerran olimme Ninnin kanssa yhteisvastuussa yli 15 henkilön uudenvuoden juhlaillallisen jälkiruoista. Ninni vakuutteli, että osaan kyllä tehdä juustokakun, kun teen sen samaan aikaan hänen kanssaan ja hän neuvoo vieressä jokaisen vaiheen. Tein kakkua kieli keskellä suuta, mutta silti lopputuloksena oli kaksi täysin eri kakkua.\nErilaisesta ulkonäöstä riippumatta, oli tämä ainakin lähes yhtä hyvää!", "timestamp": "2018-07-18T12:10:08Z", "url": "http://www.lily.fi/blogit/start-living-your-best-life?page=577"}