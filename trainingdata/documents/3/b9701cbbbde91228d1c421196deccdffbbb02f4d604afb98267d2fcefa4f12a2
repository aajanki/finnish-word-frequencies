{"text": "06/97 Liite - Konkurssiasiamies\nEtusivu » Vanhempia suosituksia » 06/97 Liite\n6/97 Liite\nTällä sivulla ei ole liitteeseen kuuluvia taulukoita. Voit ladata alkuperäisen asiakirjan tästä (pdf, 0.04 Mt)\n18.8.200101/xxx\nLUETTELO KONKURSSIVALVONNOISTA\nVelallinen Velallinen Oy, kotipaikka Y- tai henkilötunnus xxxxxxx Takaisinsaannin määräpäivä eli hakemuksen vireilletuloajankohta 17.3.2001 Konkurssin alkamispäivä 2.5.2001 Julkinen haaste annettu 30.5.2001 Paikalletulopäivä (valvonta) 4.8.2001 Riitautusten (muistutusten) määräpäivä 1.9.2001 Pesänhoitaja Pesänhoitaja X Osoite Puhelinnumero Telefaxnumero\nKonkurssisäännön 24 a §:n nojalla esitän lain 67 a §:n mukaisesti tarkastamistani yllämainitun velallisen konkurssissa esitetyistä valvonnoista seuraavaa:\nTuomittaviksi ja maksettaviksi esitettävät valvotut saatavat\nValvotut saatavat esitetään tuomittaviksi ja maksettavaksi velkojien maksunsaantijärjestyksestä annetun lain (1578/92) mukaisessa etuoikeusjärjestyksessä jäljempänä ilmoitetun mukaisesti.\nJos valvottu saatava esitetään hylättäväksi tai jätettäväksi tutkimatta taikka valvontaan kohdistuu muu huomautus tai vaatimus, minkä vuoksi tuomittavaksi ja maksettavaksi esitettävän saatavan pääoma tai korko on vähemmän kuin valvottu määrä, taikka jos saatava tai sen osa on riitautettu, on tästä luettelossa maininta.\nVelkojien maksunsaantijärjestyksestä annetun lain 5 §:n mukaan yrityskiinnityksen perusteella jaetaan 50 prosenttia kiinnitetyn omaisuuden arvosta sen jälkeen, kun saman lain 3, 3a ja 4 §:ssä tarkoitetut saatavat on suoritettu. Yrityskiinnityksestä annetun lain 8 §:n mukaan yrityskiinnitysten keskinäinen etuoikeus määräytyy hakemuspäivän mukaan.\nN Pankki Oyj:n valvonnan (13) kohdissa 1-4 yksilöidyt saatavat yrityskiinnityksen tuottamin etuoikeuksin siitä omaisuudesta, johon on vahvistettu seuraavat kiinnitykset:\nnrot 1-10, vahvistettu 13.2.1993, yhteensä 1.500.000 euroa, korko 16 prosenttia, perimiskulut yhteensä 1.000 euroa\nnrot 11-20, vahvistettu 13.2.1993, yhteensä 1.000.000 euroa, korko 16 prosenttia, perimiskulut yhteensä 1.000 euroa\nN Pankki Oyj:n valvonnan (13) kohdassa 5 yksilöidyt saatavat yrityskiinnityksen tuottamin etuoikeuksin siitä omaisuudesta, johon on vahvistettu seuraavat kiinnitykset:\nnrot 21-24, vahvistettu 16.1.1996, yhteensä 800.000 euroa, korko 16 prosenttia, perimiskulut yhteensä 800 euroa\n(taulukko, mukana liitetiedostossa (pdf, 0.04 Mt)\nSe saatavan osa, jolle ei kerry yrityskiinnitysjako-osuutta, maksetaan yhtäläisellä etuoikeudella etuoikeudettomien saatavien kanssa.\nEtuoikeudettomat saatavat\nEtuoikeudella maksettavaksi määrättävien saatavien jälkeen saavat velkojien maksunsaantijärjestyksestä annetun lain 2 §:n mukaan muut velkojat yhtäläisen maksun saatavilleen niiden suuruuden mukaan lukuunottamatta jäljempänä mainittavia viimeksi suoritettavia saatavia. Maksettavaksi tuomittu korko on samanveroinen pääoman kanssa, kuitenkin siten, että korko ja muu viivästyksen mukaan määräytyvä maksuviivästyksen seuraamus, jota edellä mainittu etuoikeus ei koske, suoritetaan pääoman veroisena konkurssin alkamiseen saakka.\n6 §:n 1 momentin 1) kohtaMaksettavaksi tuomittaville saataville korko ja viivästyksen keston mukaan määräytyvä maksuviivästyksen seuraamus, jota etuoikeus ei koske, konkurssin alkamisen jälkeiseltä ajalta.\n6 §:n 1 momentin 2) kohta\nMaksettavaksi tuomittaville veroille veronkorotusta.Viimeksi suoritettavien saatavien keskinäinen oikeus määräytyy kohtien numerojärjestyksessä. Samassa kohdassa tarkoitetuilla saatavilla on yhtäläinen oikeus, ellei toisin mainita.\nHylättävät ja tutkimatta jätettävät valvonnat, muut huomautukset ja vaatimukset\n12 E on valvontapäivän jälkeen toimittanut oikaisun valvontaan, jossa valvotaan kohdassa 1 mainittua osakaslainasaatavaa 5.789.445,20 euroa. Oikaisu esitetään jätettäväksi tutkimatta, koska siinä on valvottu enemmän kuin mitä alkuperäisessä valvontakirjelmässä on esitetty, jossa määrä oli 4.789.445,20 euroa. 8 K Oy:n valvonta laskusaatavasta 2.013 euroa 11 prosentin korkoineen 8.5.2001 lukien esitetään jätettäväksi tutkimatta valvontapäivän jälkeen saapuneena. 10 L Oy:n valvonta laskusaatavasta 2.634,50 euroa esitetään jätettäväksi tutkimatta 1.834,50 euroa ylittävin osin, koska vaatimusta ei ylittävin osin ole perusteltu. Yhtiölle on varattu tilaisuus täydentää valvontaa, mutta valvontakirjelmän laatija on puhelimitse ilmoittanut, ettei valvoja tee täydennystä. 3 M Oy:n valvonta esitetään jätettäväksi tutkimatta pääomaltaan 262,90 euroa ylittävin osin, koska ylittävin osin vaatimus 44,00 euroa 16 prosentin korkoineen 10.5.2001 lukien koskien laskua nro 219545 kohdistuu saatavaan, jonka peruste on syntynyt konkurssin jälkeen. 15 P Oy:n valvonta on tuomittava maksettavaksi enintään sen määräisenä kuin X käräjäoikeuden 6. osastolla vireillä olevassa asiassa nro 2000/XXX lainvoimaisesti vahvistetaan.\nMikäli hylättäviä tai riitautettavia vaatimuksia ei ole, on tästä myös mainittava.\nRiitautettavat saatavat\n12 E:n valvonta riitautetaan kohdan 1 mukaisen 590.000 euron määräisenä valvotun lainasaatavan 416.000 euroa ylittävältä osalta ja kohdan 2 mukaisen 4.789.455,20 euron määräisenä valvotun osakaslainasaatavan 3.699.460,50 euroa ylittävältä osalta eli yhteensä 4.115.460,20 euroa ylittävältä osin, koska kirjelmän liitteenä olevasta välitilinpäätöksestä 30.4.2000, johon valvonta perustuu, ilmenee, että määrä on yhteensä 4.115.460,20 euroa. Pesänhoitaja laatii riitautuksesta erillisen riitautuskirjelmän. 10 Mikäli L Oy:n valvontaa ei konkurssituomiossa jätetä tutkimatta, valvonta riitautetaan 2.834,50 euroa ylittävältä osin. Riitautetun saatavan osan perusteesta ei ole esitetty näyttöä eikä sitä ole ilmoitettu pesäluettelossa taikka velallisen kirjanpidossa. Riitautuksesta ei laadita erillistä riitautuskirjelmää\nHelsingissä, 18. päivänä elokuuta 2001Pesänhoitajaasianajaja, x", "timestamp": "2020-05-29T09:54:16Z", "url": "https://www.konkurssiasiamies.fi/fi/index/vanhatsuositukset/697liite.html"}