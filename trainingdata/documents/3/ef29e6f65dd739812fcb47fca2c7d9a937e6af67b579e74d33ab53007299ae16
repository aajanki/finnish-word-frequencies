{"text": "Kolumni: Menee ohi\nVanha satu kertoo nuoresta prinssistä, jolle isä antoi perinnöksi kuningaskunnan ja kaksi kirjekuorta. Toinen piti avata hyvien aikojen vallitessa ja toisessa olisi isän neuvoja pojalleen vaikeiden aikojen varalle.\nNuorella kuninkaalla meni aluksi hyvin. Valtio kukoisti, perheeseen syntyi poika ja viholliset lyötiin rajoilta takaisin. Kaikki tuntui menevän hyvin, joten nuorukainen päätti avata ensimmäisen kirjekuoren. Sen sisällä olevassa kirjeessä oli vain kaksi sanaa: \"Menee ohi.\" Ja niin myös tapahtui. Katovuodet tulivat, vihollinen valloitti maan ja poika sairastui.\nTuli aika avata toinen kirjekuori. Mutta, millainen yllätys, myös toisessa kirjekuoressa olikin vain kaksi sanaa: \"Menee ohi.\"\nVielä puolitoista vuotta sitten ei oikeastaan kukaan uskonut varoituksia mahdollisen maailmanlaajuisen talouskriisin tulosta. Virossakin yritysten tulot kasvoivat eikä työnantajien suurin ongelma ollut asiakkaiden vaan työntekijöiden löytäminen. Työttömyys oli olematonta, kaikki saivat lainoja ja näytti siltä, että talouskasvu jatkuu loputtomiin. Mutta se aika meni ohi ja tuli toisenlaiset ajat.\nTalouden lasku on tuonut myös positiivisia asioita kuten hintojen laskua ja palvelutason nousua. Yhtäkkiä ovat kaikki tuottajat ja kauppiaat huomanneet, että ainoa mahdollisuus markkinoilla pärjätäkseen on alentaa hintoja. Oikeastaan voisi sanoa, että suurin osa asiakkaista on huomannut, että pysyvästi edulliset hinnat ovat jokapäiväisiä ostoksia tehdessä se tärkein asia. Virolaiset valitsevat kaupoissa jälleen tuotteita hintojen perusteella ja ruokaa laitetaan entistä enemmän kotona. Näin voi päätellä ruokaostoksista: kun vielä vähän aikaa sitten ostettiin eineksiä, menee nyt kaupaksi raakaaineet, joista kotiruokaa tehdään.\nOnneksi Prismalla pyyhkii hyvin myös talouden raskaina aikoina. Edulliset hintamme ja laaja valikoimamme tuovat meille yhä enemmän asiakkaita. Seuratessa markkinoiden keskimääräisiä kehityssuuntia, voimme nähdä, että Prismalla menee Virossa erittäin hyvin.\nHintojen laskun lisäksi nykytilanne vaikuttaa positiivisesti myös palvelutasoon. Työmarkkinoilla on taas valinnan varaa ja oman työpaikan säilyttämisen nimissä tehdään töitä entistä innokkaammin kaikilla tasoilla.\nKuten nousun vuodet menevät ohi myös laskun ajat. Jokapäiväisiä ostoja on järkevä tehdä kaikkina aikoina edullisista liikkeistä ja kaupoista. Viron matala verotaso ja edullinen hintapolitiikka vetää taas yhä enemmän matkailijoita Suomesta. Prisman bussikin kuljettaa entiseen tapaan ilmaiseksi kaikkia halukkaita Sikupillin kauppakeskukseen, huolimatta talouden nousuista tai laskuista.\nKadri Lainas Viestintäjohtaja, SOK Eesti", "timestamp": "2018-11-20T14:10:00Z", "url": "http://balticguide.ee/oindex.php?s=1&n=166&a=5618"}