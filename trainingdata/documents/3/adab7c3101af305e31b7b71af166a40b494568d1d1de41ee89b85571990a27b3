{"text": "Yt-pommi Metsolta: vähentää 750 Suomessa | Uusi Suomi\nYt-pommi Metsolta: vähentää 750 Suomessa\nMetson mukaan paperikoneiden kysyntä on heikkoa, ja halvemmat teknologiaratkaisut valtaavat alaa.\nMetso aloittaa yt-neuvottelut massa, paperi- ja voimantuotanto –liiketoiminnassa. Vähennysten arvioidaan koskevan 750 henkilöä lähinnä Suomessa.\nTavoitteena on saavuttaa neuvottelujen tuloksena noin 50 miljoonan euron säästöt vuotuisissa toimintakustannuksissa. Metson toimipaikat, joita vähennykset koskevat, määritetään neuvottelujen aikana.\nHenkilöstövähennysten tarkoitus on saattaa tuotantokyky vastaamaan nykyistä ja odotettavissa olevaa kysyntää sekä turvata liiketoimintojen maailmanlaajuinen kilpailukyky pitkällä aikavälillä. Oleellisia tässä ovat toiminnan aiempaa kevyempi kustannusrakenne ja suurempi joustavuus.\n-Paperikoneisiin liittyvän toimintaympäristömme merkittävät ja pysyvät rakenteelliset muutokset ovat vaikuttaneet toimintaamme heikentäen sen kilpailukykyä ja kannattavuutta. Paperikoneiden kysyntä on heikkoa, ja halvemmat teknologiaratkaisut valtaavat alaa, Metson massa, paperi ja voimantuotanto -liiketoiminnan johtaja Pasi Laine kommentoi tiedotteessa.\nMetson voimantuotanto- ja kuidut-liiketoimintayksiköissä käytiin aiemmin tänä vuonna yt-neuvottelut henkilöstövähennyksistä, ja tuloksena oli noin 25 miljoonan euron vuotuiset kustannussäästöt.\nRaha, Talous, YT-neuvottelut\nJutussa mainittiin termi \"pysyvät\" rakenteelliset muutokset, jotka ovat vieneet kilpailukykymme. Yksi ja tärkein niistä on euro. Tämän siunatun valuutan johdosta on savupiipputeollisuutemme saatu hävitettyä maastamme liki kokonaan ja muut teollisuudenalat seuraavat perässä.\nKauan eläköön euro ja sen mukanaan tuoma valtioiden hävitys ja tuho.\nEikä tässä pösilömaassa viekäkään näköjään tehdä mitään konkreettista tästä mädättävästä valuutasta eroamiseksi, vaikka kaikki realiteetit osoittavat sen turmiollisuuden kansakunnallemme.\nIhmettelen, kuinka vähäisellä järjellä maatamme johdetaan.\nSyy, miksi yhteiskuntamme rapistuu nuorisosta talouteen ja työpaikoista moraalin, jokaiselle yhteiskunnan asteella, on selkeä. Tämä suuri yhteiskunnallinen muutos alkoi muutama vuosikymmen sitten sekularisoitumalla ja nyt alamme päästä nauttimaan hedelmistä.\n\"Te kylvätte paljon, mutta saatte vähän. Te syötte, mutta ette tule ravituiksi. Te juotte, mutta jano ei sammu. Te vaatetatte itsenne, mutta ei tule lämmin. Ja palkkatyöläinen panee työpalkan reikäiseen kukkaroon.\" - Haggai 1:6\n\"Ja niinkuin kansan käy, niin papinkin, niinkuin orjan, niin hänen herransa, niinkuin orjattaren, niin hänen emäntänsä, niinkuin ostajan, niin myyjän, niinkuin lainanottajan, niin lainanantajan, niinkuin velallisen, niin velkojankin. Maa tyhjentämällä tyhjennetään ja ryöstämällä ryöstetään. Sillä Herra on tämän sanan puhunut. Maa murehtii ja lakastuu, maanpiiri nääntyy ja lakastuu; kansan ylhäiset maassa nääntyvät. Maa on saastunut asukkaittensa alla, sillä he ovat rikkoneet lait, muuttaneet käskyt, hyljänneet iankaikkisen liiton. Sentähden kirous kalvaa maata, ja sen asukkaat syystänsä kärsivät; sentähden maan asukkaat kuumuudesta korventuvat, ja vähän jää ihmisiä jäljelle.\" - Jes. 24:2-6\nKrapula koittaa kyllä, eikä päivää määrä Katainen...\nEhkä jumala vihaa sinua, mutta ei saa yleistää koskemaan kaikkia suomalaisia.", "timestamp": "2019-06-20T09:32:53Z", "url": "https://www.uusisuomi.fi/raha/61220-yt-pommi-metsolta-vahentaa-750-suomessa"}