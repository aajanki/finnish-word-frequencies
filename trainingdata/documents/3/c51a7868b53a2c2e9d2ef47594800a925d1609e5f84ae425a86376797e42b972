{"text": "Sudrana: Titityyn lankaklubin loppu\nTitityyn lankaklubin loppu\nMinulla on joulukuusi. Isä kaatoi sen Puolen hehtaarin metsästä eli mökkitonttimme valtaisista kuusivarannoista ja ekologisessa mielessä ajoi sen autolla Pirkanmaalta tänne Helsinkiin. Mukana seurasivat kuusenjalka, lähes 30 vuotta vanha kuusenmatto ja lapsuuteni kuusenkoristeet - mm. se vahankeli, jota luulin puolitoistavuotiaana suklaaksi ja jossa on ampaanjäljet. Tänään tippa silmäkulmassa laitoin elämäni ensimmäistä luonnonkuusta. Pakko oli ottaa se jo käyttöön, kun ei ole parveketta eikä siellä olisi pakkasta kuitenkaan.\nNyt naurattaa! Katselin Titityyn puodista, mitä värejä sukkaklubilangasta on olemassa. Ajattelin, että onpas minun värisiä lankoja, upeita sävyjä, oikeastaan kaikki paitsi tuo Apple Blossom :D Ja sehän sieltä napsahti :) Siitäs sain!\nEi sillä - ei siinä ole mitään vikaa ja siitä varmasti syntyy mukavat lahjasukat jollekin Oikein herkulliselta neulottavalta se näyttää.\nLahjaksi Tiina lähetti ihanaa sukkalankaa 50 grammaa, värini taitaa olla \"Ranta\". Siinä on tismalleen meikäläisen värinen lanka ja siitä syntyy itselle jotakin.\nTagit: klubit, langat, muu elämä\nMiesparat - vai kuinka?\nPöllöt syövät pupuja ja puput...\nKasa valmiita\nJotain valmista - ja jotain keskeneräistä\nMä en alistu, en!", "timestamp": "2017-10-17T16:50:34Z", "url": "http://sudrana.blogspot.com/2008/12/titityyn-lankaklubin-loppu.html"}