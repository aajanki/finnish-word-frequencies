{"text": "Kunnonkohottajan sporttiblogi: Vuosi 2014\nVime vuosi oli ensimmäinen, kun minulla on esittää edes suuntaa antavasti treenimääriäni. Alkuvuoden käytin excel-taulukkoa, ja heinäkuusta alkaen Polarin nettipalvelua. Kirjanpidosta puuttuu reilu seitsemän viikkoa. Kirjanpidon aloitin viikolla 6, ja Joroisten jälkeen kirjaamatta jäi puolitoista viikkoa. Kilometrejä en ole kirjannut, mutta tunnitkin kertovat paljon.\nYhteensä 229 h\nuintia 34 h\npyöräilyä 58 h\njuoksua 49 h\ntriathlonia 21 h\nkävelyä 30 h\nlisäksi toiminnallista harjoittelua, kahvakuulaa, hiihtoa (hurjat 10 h) ja jumppaa. Venyttelyjä yms. en ole kirjannut. Arviolta venyttelyä tulee yhteensä vähintään tunti viikkoon. Juoksuun kirjasin syksyllä suunnistuksen, vaikka ehkä enemmän kävelyn puolelle meni. Uusi mukava koukutuksen aihe on avantouinti, johon myös kuluu ns. kehonpalautusaikaa. Polkujuoksusta innostuin syksyllä, ja siitä sainkin itseni lievään ylikuntoon.\nKeskiarvona viime vuonna liikuin viikossa 5 h 6 min.\nTälle vuodelle laitan tavoitteeksi rikkoa 300 h. Tasaisesti siten, että valmentajani (Polar V800 ;-)) ilmoittaa minun olevan tasapainossa palautumisen suhteen suurimman osan päivistä.", "timestamp": "2019-06-18T04:49:57Z", "url": "http://positiivinenriippuvuus.blogspot.com/2015/01/vuosi-2014.html"}