{"text": "Aineistopankin käyttäjärekisteri\nPäivitetty viimeksi: 01.02.2017\nHelsingin kaupungin aineistopankin käyttäjärekisteri\nVastuuhenkilönä toimii hallintokeskuksen verkkoviestintäpäällikkö.\nVastuuhenkilön tehtäviin kuuluu huolehtia, että käyttäjärekisteriä käytetään asianmukaisesti mm:\ntarkistaa käyttöoikeudet tarvittaessa\nhuolehtia, että järjestelmän käyttö ohjeistetaan ja että käyttäjille järjestetään riittävä koulutus\nRekisteriasioita hoitavat kaupunginkanslian verkkoviestinnässä, seuraavat henkilöt vastuujärjestyksessä:\n1. Antti Honkala\n2. Mika Lappalainen\nRekisterin hoitajan tehtävänä on toteuttaa käyttöoikeudet niiden myöntämisen jälkeen, antaa tarkempia tietoja rekisteristä sekä rekisteröidyn oikeudesta saada tarkistaa ja oikaista itseään koskevia tietoja.\nAineistopankin käyttäjärekisteriin talletettuja henkilötietoja käytetään aineistopankin asiakassuhteiden hoitamisessa ja asiakkaiden aineistopankin käyttöehtojen vastaisen käytön valvonnassa.\nAineistopankin tarkoitus on tehostaa kaupungin tiedotustoimintaa ja rekisterin tarkoitus on mahdollistaa asiakkuus- ja palvelusuhteen hoitaminen tiedottajien suuntaan. Tehtävän hoito edellyttää aineistopankin käyttäjän tunnistusta, käyttäjäkohtaisten oikeuksien määrittelyä, tunnusten lähettämistä ja muuta mahdollista yhteydenpitoa kuvapankin ja sen käyttäjän välillä.\nAineistopankin rekisteriin tallennetaan käyttäjät, joille on myönnetty oikeus ladata ja käyttää julkisesti kaupungin kustantamia valokuvia, videoita, grafiikkaa ja tekstitiedostoja.\nAineistopankin käyttö ja hallinnointi ovat erillään. Käyttäjärekisteri on erillinen osa aineistopankkijärjestelmää ja sen käyttöoikeus on tietoteknisesti rajattu ainoastaan muutaman kaupungin työntekijän eli ylläpitäjien oikeudeksi. Oikeuksia kontrolloidaan tunnuksilla, jotka poistetaan järjestelmästä heti, kun työntekijä poistuu tai vaihtaa toisiin tehtäviin. Aineistopankin käyttäjä ei pääse missään vaiheessa katsomaan rekisteritietoja omilla tunnuksillaan.\nKäyttäjätunnusta voidaan käyttää myös käyttöehtojen vastaisen käytön valvonnassa ja oikeuksien peruuttamisessa. Lataustiedot tuhotaan viimeistään kolmen vuoden kuluttua latauksesta.\nRekisteröidyt ovat Helsingin kaupungin aineistopankin materiaalien käyttäjiä.\nKäyttäjärekisteri on Helsingin kaupungille välttämätön työkalu käyttäjien tunnistuksessa, käyttöoikeuksien määrittelyssä sekä yhteydenpitämisen välineenä.\nTietosisällön muodostavat pakollisina tietoina rekisteröidyn yksityisen henkilön ja/tai yrityksen nimi, sähköpostiosoite ja yhteystiedot. Vapaaehtoisina lisäksi peruste tai media, jossa kuvia käytetään, yhteistyövirasto tai -henkilö kaupungin organisaatiossa, aihealueet, joista kuvia erityisesti haluttaisiin sekä vapaamuotoinen tekstikenttä.\nYlläpitäjät merkitsevät käyttöoikeuden laajuuden ja keston lupaa myöntäessään tapauskohtaisesti, eikä se näy käyttäjälle muuten kuin tarjolla olevan aineiston määrässä ja pysyvyydessä.\nMuut eivät pääse käsiksi lataustietoihin. Käyttöehtojen vastainen käyttö voidaan kuitenkin tarvittaessa selvittää. Sähköpostiviestit siirretään pääkäyttäjän erilliseen sähköpostikansioon ja hävitetään kolmen vuoden kuluttua latauksesta.\nTiedot saadaan käyttäjältä.\nHenkilötietoja ei luovuteta ulkopuolelle.\nOsa aineistopankin kuva-aineistoista on hankittu vain kaupungin käyttöön. Tämän vuoksi aineistoja voidaan toimittaa käyttäjille vain sen mukaan, millaiset oikeudet aineistoihin on kaupungille hankittu. Osa aineistosta näkyy vain kaupungin tiedottajille ja osa näkyy kaikille käyttäjille. Käyttäjäryhmien oikeuksien määrittely tekee yksilöllisestä tunnistuksesta välttämättömän.\nRekisteriä käyttävät kaupunginkanslian viestinnässä ja virastoissa ja laitoksissa Helsingin kaupungin mediapankin ylläpitäjät, jotka vastaavat myös kuvahankinnasta, käyttöluvista, ylläpidosta ja päivityksistä. Rekisterin tietosisältöä voivat katsoa vain ylläpitäjät henkilökohtaisilla tunnuksillaan, muut kuin ylläpitäjät eivät voi katsoa rekisterin tietosisältöä.\nRekisterin avulla voidaan valvoa kuvapankin sääntöjen ja tekijänoikeuslakien noudattamista ja tarkistaa käyttöyhteys tarvittaessa. Rekisteristä voidaan seurata aineistopankin aineistojen käyttöä ja tulostaa rekisteröityneiden käyttäjien yhteystietoja kuvapankin ylläpitäjien mahdollisia tiedotteita varten.\nREKISTERIN YHDISTÄMINEN\nHelsingin kaupungin aineistopankin asiakasrekisteriä ei yhdistetä muihin rekistereihin.\nRekisteriin sisältyvät tiedot ovat Itella asiakkuusmarkkinoinnin tai sen alihankkijan palvelimilla. Rekisteriin ei kirjata henkilötunnuksia eikä yrityksien Ly-tunnuksia. Tietoja käsittelevät vain ylläpitäjät henkilökohtaisilla käyttäjätunnuksillaan.\nPalvelun tietoturva on erittäin korkealla tasolla, ja käyttäjien tunnistaminen tapahtuu järjestelmän oman tietokantapohjaisen tunnistuksen avulla. Palvelu sijaitsee kahdennetun yhteyden varassa Toimittajan palvelinhuoneessa, jossa on kulunvalvonta. Palveluun liittyvät tietokannat sekä tiedostot varmuuskopioidaan säännöllisesti.\nRekisteriin käyttö edellyttää henkilökohtaista käyttäjätunnusta ja salasanaa. Käyttäjätunnus annetaan käyttöoikeuden myöntämisen yhteydessä ja käyttöoikeus päättyy henkilön siirtyessä pois niistä tehtävistä, joita varten hänelle on myönnetty käyttöoikeus. Samalla poistetaan käyttäjätunnus.\nHENKILÖREKISTERIN JA REKISTERITIETOJEN SÄILYTYS, ARKISTOINTI JA HÄVITTÄMINEN\nKäyttäjärekisterin tietoja säilytetään aktiivitietokannassa käyttöoikeuden voimassaoloajan. Käyttöoikeuden päätyttyä tiedot poistetaan rekisteristä. Aineistopankin uusimisen yhteydessä rekisteröitymisvelvoite entisille käyttäjille uusitaan ja sen jälkeen vanha käyttäjärekisteri hävitetään.\nLataustiedot hävitetään kolmen vuoden kuluttua lataamisesta.\nRekisteröidylle annetaan aineistopankkiin rekisteröitymisen yhteydessä tieto siitä, että häntä koskevat nimi ym. tiedot ja tiedot aineistopankin materiaalin lataamisesta talletetaan aineistopankin käyttäjärekisteriin, jota koskeva rekisteriseloste on nähtävänä Helsingin kaupungin www-sivuilla osoitteessa www.hel.fi/rekisteriseloste, virastojen vastuuhenkilöillä ja kaupungin aineistopankin www-sivuilla.\nRekisteröity voi esittää tarkastusoikeutta koskevan pyynnön henkilökohtaisesti tai kirjallisesti rekisterin hoitajalta. Tarkastusoikeuden toteuttamisesta päättää rekisterin vastuuhenkilö. Tarkastusoikeus toteutetaan viikon kuluessa pyynnön esittämisestä. Paikanpäällä esitetty suullinen tarkastuspyyntö voidaan toteuttaa välittömästi, mikäli henkilö voidaan tunnistaa. Rekisteriin ei sisälly sellaisia tietoja, joiden osalta tarkastusoikeutta ei voida toteuttaa.\nMikäli rekisterissä havaitaan virheellinen henkilötieto, virhe korjataan välittömästi.\nKaupunginkanslian verkkoviestintäpäällikkö päättää virheellisen tiedon korjaamisesta rekisteröidyn vaatimuksesta. Vaatimus esitetään rekisterin hoitajalle tai rekisterin vastuuhenkilölle. Mikäli vaatimusta tiedon korjaamisesta ei hyväksytä, kieltäytymisestä annetaan kirjallinen todistus, jossa mainitaan myös ne syyt, joiden vuoksi vaatimusta ei ole hyväksytty. Rekisteröity voi saattaa asian tietosuojavaltuutetun käsiteltäväksi.\nRekisteristä ei luovuteta tietoja ilman rekisteröidyn lupaa henkilötietoja suoramarkkinointia, markkina- ja mielipidetutkimusta varten.\nKaupunginkanslian verkkoviestintäpäällikkö käyttää rekisterinpitäjänä rekisteriä koskevaa päätösvaltaa.\nKaupunginkanslian verkkoviestintäpäällikkö vastaa\nRekisteritoimintoja toteuttavat Helsingin kaupungin kaupunginkanslian viestinnän palveluksessa olevat henkilöt.\nJärjestelmän ylläpidosta on tehty sopimus ylläpitopalveluja tuottavan yrityksen kanssa.\nAtk-teknisissä asioissa avustaa kaupunginkanslian verkkoviestintä.\nSISÄISET REKISTERITOIMINNAN OHJEET JA KOULUTUS", "timestamp": "2019-05-20T12:22:13Z", "url": "https://helsinki.emmi.fi/privacy?l=SV"}