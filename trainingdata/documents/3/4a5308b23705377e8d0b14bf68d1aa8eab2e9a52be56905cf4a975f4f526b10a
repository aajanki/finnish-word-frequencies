{"text": "Toimistotyöläinen, näin kauan sinun pitäisi seistä työpäiväsi aikana | Me Naiset\nToimistotyöläinen, näin kauan sinun pitäisi seistä työpäiväsi aikana\nklo 12:15 | 4.6.2015\nOta mallia henkilöstä vasemmalla. Kuva: Shutterstock Ensin kaksi tuntia, myöhemmin neljä.\nYlös, ulos ja lenkille! Niinhän se perinteinen patistus kuuluu. Paitsi että työpäivän aikana ehkä ei voi noudattaa kuin ensimmäistä ohjeista. Ja sitä pitäisikin! Suurin osa toimistotyöläisistä viettää työpäivänsä kahdeksan tuntia istuen. Silti, vaikka moni tietää sen olevan terveydelle vaarallista.Brittitutkijat ovat kuitenkin keksineet sopivan tuntimäärän, joka istumatyöläisen pitäisi seisoa työpäivänsä aikana. Tällä viikolla British Journal of Sports Medicinessä julkaistussa tutkimuksessa ehdotetaan, että oikea määrä seisomista olisi kaksi tuntia työpäivän aikana. Aika kohtuullista! Jos seisoisi vaikka vain vartin kerrallaan, pitäisi nousta ylös kerran tunnissa.Mutta tämä on vasta alkua. Tutkijoiden mukaan seisomisen määrä pitäisi alkutotuttelun jälkeen tuplata. Eli että työpäivästä neljä tuntia viettäisi seisten.\nJos päätät noudattaa ohjetta, älä kuitenkaan vedä heti överiksi. Haastattelimme alkuvuodesta fysioterapeuttia, joka muistutti, että koko työpäivää ei kannata seistä, vaan välillä pitäisikin istua.Jos selkäsi kipeytyy seistessä tai et tiedä, millainen asento olisi paras, lue tämä juttu: Seisotko töissä? Huomioi tämäLähde: Mashable\nMitä jos työpisteesi sijaitsisi juoksumatolla?\nIstumatyöläiset laskivat askeleensa", "timestamp": "2016-10-27T03:10:20Z", "url": "http://www.menaiset.fi/artikkeli/hyva_olo/terveys/toimistotyolainen_nain_kauan_sinun_pitaisi_seista_tyopaivasi_aikana"}