{"text": "Espoon kaupungin edustajan väite \"Jos emme hyödynnä yhdeksän hehtaarin asuntorakentamiseen soveltuvaa aluetta Finnoossa vaan jätämme sen veneiden säilytyskäyttöön, tukisimme talvitelakointia noin 10 000 eurolla vuodessa jokaista venettä kohden...\" esittää erittäin mielenkiintoisen tulkinnan käsitteestä 'yhteiskunnan tuki'. Tässä käsite 'yhteiskunnan tuki' pitää sisällänsä teoreettisen laskemien pohjalta saatu mahdollisen maksimaalisen taloudellisen tuoton menetyksen. Tämä tulkinta käsitteestä 'yhteiskunnan tuki' on kestämätön yhteiskunnallisesti katsottuna. Esimerkiksi suomalaisessa yhteiskunnassa virkamiehille asetun tasa-arvoisuuden vaatimuksen mukaan tämän kaltainen laskelma tulisi siis suorittaa jokaisen Länsimetron aseman ympäristölle ja siellä toimijoille. Siis kuinka paljon Espoon kaupunki tukee tämän laskentatavan mukaisesti esimerkiksi Urheilupuiston aseman ympäristössä olevia liikunnan toimialueella olevia pienyrityksiä? Miten tämänkaltainen tulkinta yhteiskunnan tuesta vaikuttaisi kilpailulainsäädännön soveltamiseen?\nFinnoo-projektin johtajan Kimmo Leivon väite \"Kaupungin on jo juridisesti vaikea tulevaisuudessa pyörittää veneiden säilytystä samoilla markkinoilla yksityisten toimijoiden kanssa.\" vaatii selvityksen siitä, mihin lainkohtiin ja mihin tulkintoihin tämä väite perustuu. Jos väite perustuu, niin kuin se antaa ymmärtää, kilpailulainsäädäntöön, syntyy siitä erittäin mielenkiintoinen tilanne. Lain mukaan vene on vesikulkuneuvo, joten jos lainsäädäntö asettaa juridisia esteitä kunnalle omistamansa maan luovuttamista korvausta vastaan vesikulkuneuvon säilyttämiseen, niin miksi sama lainsäädäntö ei asettaisi esteitä kunnalle kunnan omistaman maan luovuttamiselle maakulkuneuvojen säilyttämiseen, siis esimerkiksi autojen pysäköimiseen. Espoossahan on lukuisia pysäköintipalvelua antavia yksityisiä toimijoita.\nArtikkelissa esiintyvien väitteiden pohjalta merellisessä Espoossa ollaan oleellisesti heikentämässä tai jopa osin estämässä veneilyä. Espoolaisena toivon, että Espoon kaupungin edustajat selventävät kyseessä olevassa artikkelissa esiintyvät yllä mainitut epäselvyydet, jottei syntyisi sellaista käsitystä, että Espoon virkahenkilöt johtaisivat Espoon poliittisia päättäjiä ja espoolaisia harhaan.\nTutkija Heimo Laamanen\nEspoolainen veneilijä\nJunnujen purjehdukset\nKauden ensimmäiset junnujen iltapurjehdukset pidetään keskiviikkona 22.5.klo 18 alkaen.\nOmaa venettä eikä aiempaa kokemusta tarvita. Uimataitoinen ja pelastusliivit tulisi kuitenkin olla.\nKokoontuminen pursimajan luona klo 18.\nPurjehdukset jatkuvat keskiviikkoiltaisin kesäkuun loppuun saakka (pl. 5.6).\nKaikki junnut ja kaverit tervetulleita tutustumaan mukavaan lajiin.\nLisätietoa antaa Markku Tilli p. 040-833 9722.\nLasten ja nuorten purjehdus- ja veneilyleirin ilmoittautumislomake\nJos haluat ilmoittautua Snacknäs 2019 - purjehdus- ja veneilyleirille, niin ilmoittautumuslomake löytyy klikkaamalla tätä osoitetta.\nSuomenojalla järjestetään La 25.5.2019 kello 10:00 - 13:00.\nhttps://www.siistibiitsi.fi/siivoustapahtumat/", "timestamp": "2019-06-24T21:39:13Z", "url": "http://www.meritie.org/index.php/fi/satama/121-vastine-laensivaeylaessae-1-8-2015-olleeseen-artikkeliin-kymppitonnin-tuki-jokaiselle-veneelle"}