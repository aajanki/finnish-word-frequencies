{"text": "Nooa Säästöpankki ja LähiTapiola yhteistyö - Säästöpankki\nNooa Säästöpankki yhteistyöhön LähiTapiolan Pääkaupunkiseutu ja - Uusimaan kanssa\nYhteistyöllä entistä parempi kokonaisuus yrittäjille. Nooa Säästöpankki yhteistyöhön LähiTapiola Pääkaupunkiseutu ja – Uusimaan kanssa\nNooa Säästöpankki ja LähiTapiola Pääkaupunkiseutu ja - Uusimaa ovat solmineet yhteistyösopimuksen. Yhteistyön avulla molempien yhtiöiden yritysasiakkaat saavat pankki- ja vakuutuspalveluita oman toimintansa kehittämiseksi ja turvaamiseksi. Säästöpankkia ja LähiTapiolaa yhdistävät paikallisuuden ohella korkea asiakastyytyväisyys sekä samankaltainen arvopohja.\nKuvassa edessä vasemmalla LähiTapiola Uusimaan toimitusjohtaja Erik Valros ja takana toimitusjohtaja Jukka Kinnunen, Lähitapiola Pääkaupunkiseutu.\n”Yhdessä tahdomme luoda alueemme yrityksille entistäkin paremman palvelukokonaisuuden. LähiTapiola täydentää erinomaisesti yritysasiakkaidemme toiminnan turvaamiseen liittyviä palveluita. Vastaavasti LähiTapiolan asiakkaat hyötyvät yhteistyöstä – Nooa Säästöpankki tarjoaa kaikki heidän tarvitsemansa pankkipalvelut niin maksuliikkeen kuin pankkirahoituksen osalta,” kertoo Nooa Säästöpankin toimitusjohtaja Esa Jäntti.\nTahdomme tarjota kokonaisvaltaista palvelua\n”Toimimme talouden valmentajina, autamme asiakkaitamme vaurastumaan ja välttämään riskejä. Vakuuttaminen liittyy olennaisena osana talouden kokonaisuuteen. Yhteisiä ratkaisuja hyödyntämällä Nooa Säästöpankin yritysasiakkaat saavat turvattua laajemmin taloudelliset riskinsä.” kertoo Jäntti. LähiTapiola Pääkaupunkiseudun ja -Uusimaan osalta yhteistyö täydentää merkittävästi yrityksille tarjottavia talouden palveluita.\nSäästöpankkiryhmällä ja LähiTapiolalla on samankaltainen arvopohja ja missio asiakkaiden parhaaksi toimimisesta. Näistä lähtökohdista on hyvä lähteä tiivistämään alueellista yhteistyötä säästöpankkien ja LähiTapiolan alueyhtiöiden kesken.\n{A57D124D-AB1F-4A70-A42F-86333FCD50D8}", "timestamp": "2020-01-27T00:37:23Z", "url": "https://www.saastopankki.fi/fi-fi/pankit-ja-konttorit/nooa-saastopankki/ajankohtaista/nooa-saastopankki-yhteistyohon-lahitapiolan-paakaupunkiseutu-ja---uusimaan-kanssa"}