{"text": "Arkea helpottavat laitteet – Akiba.fi\nElektroniset laitteet ovat nykyisin mukana arjen monissa tilanteissa. Toisin oli vielä vuosikymmen aiemmin. Laitteiden mukana elämä on muuttunut monessa mielessä helpommaksi, laitteet ja tietoliikenneyhteydet säästävät aikaa ja maksivoivat mukavuuden.\nAsiointi, johon ennen kului viikoittain tunteja pankeissa, virastoissa ja ostoskeskuksissa, on siirtynyt verkkoon. Tämä taas vapauttaa aikaa muuhun, jonotellen vietetty aika voidaan nyt käyttää harrastusten parissa. Kannettavan puhelimen levitessä siitä tuli nopeasti tärkeä yhteydenpitoväline, tuolloin ei kuitenkaan vielä osattu haaveilla miten paljon asioita tulevaisuuden älypuhelimella on mahdollista tehdä. Nykyinen älypuhelin onkin yhä vähemmin perinteinen puhelin ja yhä enemmin laite, jonka avulla hallitaan elämää.\nÄlypuhelimesta tuli aikamme tärkein väline\nNykyinen puhelin on monitoimityöväline, jonka toiminnot ovat melko rajattomat. Appsien joukosta jokainen valitsee itselleen tarpeellisemmat. Appsit auttavat esimerkiksi seuraavanlaisissa asioissa:\nLiikuntaan liittyvät sovellukset. Näiden avulla voi seurata omaa kuntoa harrastaessa, eri lajeihin kuten pyöräilyyn ja juoksuun, löytyy omansa. Tarjolla on myös liikuntapäiväkirjoja sekä alkeet esimerkiksi joogaan.\nRuokailun seurantaan on tarjolla monenlaisia appseja, niiden avulla lasketaan kaloreita ja kulutusta, niiden avulla on yleensä helppo selvittää miten päivän annokset jakaantuvat eri ravintoryhmiin.\nMuistiot, muistutukset ja tekstisovellukset sopivat monelle työpäivän tueksi.\nKauneudenhoidosta kiinnostuneelle on tarjolla erilaisia meikki- ja hiuskokeiluja, soveltuvuuden mukaan ohjelma suosittelee käyttäjälle sopivia tuotteita.\nSäätiedotteissa on tarjolla yksityiskohtaisia julkaisuja.\nKäännösohjelmat ja kielen oppimiseen käytettävät sovellukset tulevat monelle tarpeeseen.\nPuhelimessa on apuna jo valmiina monenlaisia ohjelmia, jotka helpottavat elämää kuten taskulamppu ja navigaattori.\nTavarat älyllä\nKehitys on matkalla yhä älykkäämpään suuntaan. Tällä hetkellä monet tutkijat painiskelevat riittämättömien virtalähteiden kanssa sillä teknisten laitteiden kuormitus alkaa olla kovilla kun niiden tarve lisääntyy. Akut eivät kestä tarvittavan kulutuksen tahdissa. Puhelimen kautta on mahdollista ohjailla monia kodin toimintoja kuten turvallisuuspalveluita, lämmönsäätöä ja valaistusta.\nTulevaisuudessa palvelut tullaan varmasti viemään yhä pidemmälle. Työpaikalle voidaan napata kuva kodin jääkaapista, jotta tiedetään mitä kirjoitetaan kauppaan lähetettävälle tarvelistalle, kotiinkuljetuspalvelut taas voivat oppia tunnistamaan asiakkaidensa makumaailmat ja osaavat tallennusten avulla tarjota oikeille asiakkaille oikeanlaisia ratkaisuja.\nNykyiset autot ja niiden kokoaminen on hyvin erilaista kuin muutama vuosikymmen sitten. Autoissa on lukuisia helpottavia laitteita, kuten parkkeerausavustin, törmäysvaroitin ja liikennemerkin tunnistin. Elämme maailmassa, jossa tekniset laitteet leviävät hiljalleen joka paikkaan. Niiden avulla arkemme ei ole entiseen tapaan sidottu paikkaan. Töitä voidaan tehdä etänä jopa tuhansien kilometrien päässä, neuvottelut hoidetaan videopuheluiden kautta ja moni rytmittää arkensa omien halujensa, ei yhteiskunnan vaatimusten, mukaiseksi.", "timestamp": "2018-04-26T11:03:34Z", "url": "http://akiba.fi/arkea-helpottavat-laitteet/"}