{"text": "Joulukalenterin luukusta 4 - Nukkekoti Kuuralehto - Vuodatus.net\nNukkekoti Kuuralehto torstai, 4. joulukuu 2008\nTänään joulukalenteripaketti ei antanut pientäkään vinkkiä sisällöstään, sillä tulitikkurasiaan kääritty yllätys kätki salaisuutensa viimeiseen asti.Kuinka piinallisia lyhyet sekunnit voivatkaan olla! Luukun sisältö sai minut kyllä haukkomaan henkeä, sillä tämä amppeli on niin kaunis, niin hienoa työtä, niin pieni, että sitä on vaikea kuvata.Yritin ottaa kuvan oikein läheltä, jotta tulitikkuun verrattuna tämän työn pienuuden vertailu olisi edes jotenkin mahdollista.Tämä on sellainen taidonnäyte, joka minun taidoillani olisi ylivoimainen tehtävä. Näkökykynikään ei riitä ;) Mahdottomasti kiitoksia sinulle, Kaija, tästäkin ihanuudesta. Minun paketistani Kaija saa tänään tällaisen.Tarjottimellinen hedelmiä. Jaa\nanjanneli - 4.12.2008 klo 07.24", "timestamp": "2017-06-25T14:29:54Z", "url": "https://anjanneli.vuodatus.net/lue/2008/12/joulukalenterin-luukusta-4"}