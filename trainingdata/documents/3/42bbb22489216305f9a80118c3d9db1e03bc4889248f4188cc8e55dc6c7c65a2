{"text": "Venäjä tukee viiden valtion Nato-kokousta - Ulkomaat - Uutiset - MTV.fi\nVenäjä tukee viiden valtion Nato-kokousta\nUlkomaat Julkaistu 06.02.1997 10:05\nVenäjä on valmis osallistumaan keväällä viiden valtion huippukokoukseen, jossa on tarkoitus pohtia Venäjän ja sotilasliitto Naton suhteita tulevaisuudessa, sanoi Kremlin edustaja Sergei Jastrzhembski tänään.\nRanska on ehdottanut, että Yhdysvallat, Englanti, Saksa, Ranska ja Venäjä kokoontuisivat huhtikuussa Pariisiin pohtimaan Naton ja Venäjän suhteita Naton laajentuessa itään. Jastrzhembskin mukaan Pariisin kokouksesta on keskusteltu Venäjän ja Naton johdon kesken.\nYhdysvallat puolestaan torjui aiemmin ehdotuksen pienemmästä kokoontumisesta. Yhdysvaltain hallituksen mukaan kaikkien Nato-maiden näkökannat on otettava huomioon ja tämän vuoksi keskityttävä sotilasliiton huippukokoukseen Madridissa heinäkuussa.\nClintonin budjetti poistaa alijäämän NEC kehitti 4 gigabitin muistisirun", "timestamp": "2018-08-15T15:11:04Z", "url": "https://www.mtv.fi/uutiset/ulkomaat/artikkeli/venaja-tukee-viiden-valtion-nato-kokousta/5401332"}