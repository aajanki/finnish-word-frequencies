{"text": "Matkakertomus osa 3 - Tanssiva harmaa pantteri - Vuodatus.net\nVaroitus: tässä päivityksessä on paljon valokuvia (25 kpl)\nSeuraavana päivänä, kun heräsimme kattohuoneistossamme, ei ollut vaikea havaita, että ulkona oli pakkaspäivä. Ikkunassa oli jäätä ja vastapäisen talon savupiipusta nousi savua.\nSerkulle tuli lymfaterapeutti ja lähdimme siskon kanssa asioille. Kävimme asemalla ostamassa junalippuja, samaksi päiväksi Hannoveriin ja sunnuntaiksi Bremeniin.\nSerkku oli mainostanut Burgdorfin vanhaa kaupunginosaa ja sinne suuntasimme seuraavaksi.\nOikealla oleva rakennus on kaupunginmuseo, jossa emme tietenkään ennättäneet poiketa.\nErään kujan päässä näkyi Burgdorfin kirkko.\nJoulupukki oli putoamaisillaan.\nIhan samanlaisella valokuvalla varustetun kortin näin kaupassa. Sitten selvisikin, mitä merkittäviä taloja olin kuvannut. Vasemman puoleinen on Burgdorfin vanhin kaikista tulipaloista selvinnyt talo. Se on rakennettu 1648 ja sen on restauroinut yksityinen henkilö. Vieressä oleva talo (joulupukki!) on rakennettu 1654.\nEräässä talossa oli hauskat kuperat ikkunat ja niiden takana kapakka.\nTämä talo oli kunnostuksen alla ja sen ikkunat olivat kankaasta.\nLähikuva talon seinästä. Hirsi ei minua vakuuttanut, vaikka sisko sanoi, että se kestää vielä satoja vuosia.\nSoma ikkuna vanhassa talossa on viimeinen vanhan kaupunginosan kuva:\nKävimme Aldissa ostamassa Proseccoa, valko- ja punaviiniä. Palasimme serkun luo. Hannoveriin lähdimme klo 15.24 junalla. Matka kestää reilut puoli tuntia. Päämääränä oli suomalaiset joulumarkkinat. Hannoverin kirjakaupasta sain vihdoin ostettua kortteja, mutta en postimerkkejä - hohhoijaa.\nKoko Hannoverin kaupunki oli joulutoria. Hienoja valoja, Glühweinia, mitä erilaisempia myyntikojuja.\nTämä Original Germany Bratwurstin myyjä luotti liikkuvaan kojuunsa:\nAsemalta lähtevän kadun päässä oli komea saksalainen joulupyramidi\nIso kirkko oli vaikuttava näky pimenevässä illassa.\nPienessä Glühwein SUSI kojussa näytti olevan lämmin tunnelma\nJo näkyi suomalaisia olkipukkeja. Täällä tarjoiltiin loimulohta, jota tehtiin tuossa takana.\nSuomalaisilla markkinoilla oli tungosta - huom. Suomen lippu.\nOstimme noista kojuista glögiä, joka oli aivan kummallisen makuista. Lieneekö eka lasillinen joku pullon pohja, toinen maistui paremmalta. Vai johtuiko maun paraneminen siitä tietoisuudesta, että glögi oli tehty Valamossa suomalaisista marjoista. Sitä on kuulemma myyty täällä jo kymmenen vuotta.\nNautiskelimme myös paistetut muikut, jotka olivat aivan oikean makuisia.\nVasemmalla olevassa kojussa myytiin suomalaisia tuotteita, mm. Valamon glögiä pulloissa.\nLumipallolyhtyjä moni pysähtyi ihailemaan.\nIhan nurkan takana olivat keskiaikaiset markkinat. Tässä seppä työssään. Alueella oli myös keskiaikainen orkesteri. Sen edessä oli niin paljon ihmisiä, ettei ollut mahdollisuutta saada heistä kuvaa.\nKojuja ja ihmisiä.\nKojusta myytiin myös alkoholituotteita. esim. kadulla olevissa koreissa on pieniä snapsipulloja.\nPoroja taivaalla, isoja joulupipareita punaisissa nauhoissa.\nHannoverissa oli kylmä tuuli - ehkä pakkasta. Kun istuimme suomalaisilla markkinoilla, alkoi sataa vettä. Välillä oli taukoa ja taas satoi. Tulin tuon ukon takaa, kun huomasin, että siinä on joku ymmärtänyt varustautua sateenvarjolla ja ihmettelin, kun se seisoi niin paikallaan.\nSitten huomasin toisenkin vähän matkan päässä.\n13 Lähettänyt: THP - 16.12.2010 klo 14.10", "timestamp": "2018-12-10T04:49:14Z", "url": "https://tanssmumm.vuodatus.net/lue/2010/12/matkakertomus-osa-3"}