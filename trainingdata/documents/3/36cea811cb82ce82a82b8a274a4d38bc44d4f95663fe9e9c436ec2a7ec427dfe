{"text": "Hakukoneoptimointi (SEO) - ostavia asiakkaita hakukoneista - Solteq\nHakukoneoptimointi eli SEO (search engine optimization) on yksi tehokkaimmista tavoista nostaa ostavan liikenteen määrää sivustollasi\nHakukoneoptimoinnin tarkoitus on parantaa sivustosi löydettävyyttä valituilla avainsanoilla ja lisätä ostavaa liikennettä verkkopalveluusi.\nTodennäköisimmin haluat verkkopalveluusi mahdollisimman paljon kohderyhmääsi kuuluvia käyttäjiä ja tehdä heistä ostavia asiakkaita. Se onnistuu, kun yrityksesi verkkosivusto sijoittuu hakukoneiden maksuttomissa hakutuloksissa mahdollisimman korkealle. Kun sijoitus hakutuloksissa paranee, sivuston kävijämäärä kasvaa voimakkaasti. Hakukoneoptimointi koostuu toimenpiteistä, joilla saadaan verkkosivustosi tai -kauppasi nousemaan mahdollisimman korkealle esimerkiksi Googlen orgaanisissa hakutuloksissa.\nOikein optimoitu verkkopalvelu saa näkyvyyttä juuri niillä hakusanoilla, joilla yrityksesi kohderyhmään kuuluvat hakevat tietoa tarvitsemistaan tuotteista ja palveluista. Näin hakukoneoptimointi kasvattaa erityisesti laadukkaiden, juuri sinun yrityksesi kohderyhmään kuuluvien, kävijöiden määrää. Silloin aikaisempaa suurempi osa sivuston kävijöistä päättää ostaa yritykseltäsi eikä hakutuloksissa huonomman sijan saavilta kilpailijoiltasi.\nSEO koostuu kolmesta osa-alueesta\nHakukoneoptimointi voidaan jakaa kolmeen pääkategoriaan, jotka kaikki tulee ottaa huomioon sivustoa optimoidessa. Nämä tekijät määrittelevät, nouseeko sivustosi hakutuloksien kärkikahinoihin vai hautautuuko se toiselta hakutulossivulta alkavalle hautausmaalle.\nTekninen hakukoneoptimointi ottaa kantaa niihin teknisiin ominaisuuksiin, joilla voidaan vaikuttaa hakukonenäkyvyyteen. Teknisessä hakukoneoptimoinnissa keskiössä ovat useimmiten:\nKoska muutoksia voidaan tehdä koko sivuston laajuisesti, parantaa tekninen hakukoneoptimointi useimmiten jokaisen sivun hakukonenäkyvyyttä.\nTekninen hakukoneoptimointi astuu mukaan kuvaan viimeistään siinä vaiheessa, kun verkkosivustoa ollaan uudistamassa. Ilman oikeaoppisia 301-uudelleenohjauksia tai unohtamalla antaa hakukoneille luvan indeksoida sivut, voit romuttaa koko sivuston hakukonenäkyvyyden hetkessä.\nHakukoneoptimointi nojaa edelleen vahvasti sisältöön. Tarkka avainsanatutkimus ja sen pohjalta toteutettu hakukoneoptimoitu sisällöntuotanto ovat tärkeässä roolissa, kun kilpaillaan hakutulossivun kärkipaikoista. Avainsanatutkimus kertoo, mitä ihmiset etsivät hakukoneista. Tutkimus määrittelee yrityksellesi juuriavainsanat, jotka muodostavat sisältöjen perustan: esimerkiksi verkkokaupassa navigaatioon sijoitettavat tuoteryhmät tai B2B-sivustolla palvelusivujen titlet ja H1-otsikot.\nLisäksi hakukoneoptimoidussa sisällöntuotannossa keskitytään tärkeisiin pitkän hännän avainsanoihin, jotka tukevat edellä mainittuja sivuja sekä tuovat liikennettä esimerkiksi blogien kautta. Kehitämme nykyistä sisältöä ja luomme uutta, minkä avulla kasvatamme verkkosivustosi hakukonelöydettävyyttä.\nLinkit muilta sivustoilta ovat keskeisessä asemassa määritettäessä sivuston sijaintia Googlessa ja muissa hakukoneissa. Mitä enemmän linkityksiä muut sivustot antavat sinulle, sitä parempi sivustosi on pakko olla. Loogista, eikö? Mitä relevanteimmilta sivustoilta saat linkkejä, sen parempi. Luomme linkitysstrategian, joka tukee parhaalla tavalla verkkosivustosi sisältöjä ja autamme hankkimaan linkkejä relevanteilta sivustoilta.\nHakukoneoptimointi on iso kokonaisuus. Siihen vaikuttavat monet asiat, mutta aina on hyvä pitää mielessä Googlen visio. He haluavat olla maailman käytetyin hakukone myös tulevaisuudessa, joten he haluavat antaa mahdollisimman relevantteja tuloksia hakukoneensa tuloksiin.\nHakukoneoptimoinnissa onkin hyvä muistaa, että lopulta toimenpiteet tehdään asiakkaan vuoksi, ei ainoastaan Googlebottia varten.\nHakukoneoptimoinnin hinta muodostuu useista eri tekijöistä. Hintaan vaikuttavat sivuston laajuus, hakukonenäkyvyyden lähtötila, mahdollisesti tarvittava hakukoneoptimoitu sisällöntuotanto, teknisten korjausten toteutus jne.\nNiin kuin monessa muussakin asiassa, hakukoneoptimoinnissa pätee vanha sanonta: hyvää ei saa halvalla. Toisaalta, vaikka kuinka kalliista hakukoneoptimoinnista on kyse, kukaan ei voi luvata tuloksia.\nHakukoneoptimointi vaatii kärsivällisyyttä ja tulokset ovat määrätietoisen tekemisen takana. Tulosten saavuttamiseen vaikuttaa muun muassa valittujen avainsanojen kilpailutilanne sekä se, että onko kilpailijoiden sivustot optimoitu hakukoneet silmällä pitäen.\nSuomessa tehdään yli 30 miljoonaa Google-hakua joka päivä ja verkkosivustosi sijoituksella orgaanisissa hakutuloksissa todella on merkitystä. Kolmelle ensimmäiselle sijalle sijoittuvat sivustot saavat jopa yli 50 % klikkauksista. Mitä korkeammalle sijoitut hakutuloksissa, sitä todennäköisemmin potentiaalinen asiakkaasi klikkaa verkkosivustollesi.\nSEO on tärkeää mm. seuraavista syistä:\n1. Hakukoneoptimointi tuo sivuillesi lisää kävijöitä\n2. Optimointi vahvistaa yrityksesi brändiä\nHakukoneiden kautta sivustolle saapuva orgaaninen liikenne on maksutonta. Mitä enemmän hakukoneet tuovat sivustollesi kävijöitä, sitä useamman kävijän ja asiakkaan osalle markkinointikustannukset jakautuvat. Siksi hakukoneoptimointi laskee asiakaskontaktin hintaa.\nKaikkien hakukoneiden käyttämät hakualgoritmit muistuttavat toisiaan suuresti. Tämän ansiosta hakukoneoptimoinnin menetelmät toimivat kaikissa hakukoneissa. Siksi hakukoneoptimointi Googlea ajatellen varmistaa, että yrityksesi näkyy Googlen ohella myös esimerkiksi Bingissä.\nHakukoneoptimoinnin toteutukseen on monta mallia ja sovimme mielellämme yrityksellesi sopivasta tavasta toimia. Halutessanne voitte ulkoistaa kaikki osa-alueet sivuston tekniikasta sisällöntuotantoon. Vaihtoehtoisesti pystytte tekemään kaikki tarvittavat toimenpiteet itse konsultointimme pohjalta, tai sopimaan mallista, joka löytyy näiden kahden ääripään välimaastosta.\nYli 15 vuoden ajan olemme toteuttaneet hakukoneoptimointia pääosin seuraavaa kolmea vaihetta iteroiden:\nVaihe 1 - Aloitustyöt\nAloitamme yhteistyön käymällä läpi yrityksenne liiketoimintaa ja tavoitteita, koska hakukoneoptimoinnin tehtävänä on lopulta tuoda liiketoiminnallista hyötyä. Tämän jälkeen tehdään tekninen auditointi sivustolle, jossa muun muassa etsitään pullonkauloja sivustosi teknisestä toimivuudesta ja selvitetään indeksoivatko hakukoneet sisältösi oikein. Alkuun on tärkeää myös varmistaa, että sivuston analytiikka toimii oikein ja mittaa oikeita asioita.\nAnalyysin jälkeen tehdään avainsanatutkimus, jolla selvitetään millä avainsanoilla sijoitutaan tällä hetkellä, ovatko avainsanat relevantteja yrityksellesi ja millä sanoilla verkkosivustosi pitäisi sijoittua. Tutkimuksen pohjalta rakennetaan suunnitelma, siitä miten sijoituksia aletaan parantamaan optimointivaiheessa.\nVaihe 2 - Hakukoneoptimoinnin toimenpiteet\nOptimointi sivustolle voidaan toteuttaa meidän tai sivustotoimittajasi toimesta, tunnemme hyvin erilaiset julkaisujärjestelmät ja tiedämme, että kaikkia muutoksia ei välttämättä kannata toteuttaa priorisoimatta.\nVaihe 3 - Analysointi ja jatkuva kehitys\nAnalysoimme ja raportoimme tuloksista ensimmäisen kehityssyklin jälkeen. Tehdyt toimenpiteet ja tulokset käydään yhdessä läpi ja priorisoidaan seuraavat kehityskohteet.\nOptimointi voidaan tehdä jatkuva tai kertaluontoisena. Kertaluontoinen optimointi parantaa aina sivuston sijoitusta hakutuloksissa, mutta kirkkaimpaan kärkeen pääsee vain pitkäjänteisellä optimointityöllä. Paras hyöty optimoinnista saavutetaan, kun tuloksia seurataan ja sivustoa parannetaan jatkuvasti. Hyvät sijoitukset eivät myöskään ole pysyviä, koska myös kilpailijasi hyödyntävät hakukoneoptimointia. Myös tämän vuoksi hyvät sijoitukset hakukonetuloksissa vaativat jatkuvaa optimointia.", "timestamp": "2020-05-28T11:50:04Z", "url": "https://www.solteq.com/fi/digitaalinen-kaupankaynti/digitaalinen-markkinointi/hakukoneoptimointi"}