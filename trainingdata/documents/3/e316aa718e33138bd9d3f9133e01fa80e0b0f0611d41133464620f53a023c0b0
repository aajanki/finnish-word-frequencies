{"text": "Kolmannen kerroksen viidakko: Hoya multiflora -sotkusta\nPyysin ja sain Christine Burtonilta kuvat, jotka David Liddle oli aikoinaan hänelle lähettänyt H. multiflora -tutkimuksiinsa liittyen. Tässä ne ovat:Huomaa lisäteriön jaokkeet, jotka H. multifloralla on (\"paksu kaula\") ja H. javanicalta puuttuvat.Kuvia saa isommiksi klikkaamalla. Alakuvassa ovat: 1. Hoya javanica: nuppu\n2. Hoya javanica: lisäteriö\n3. Hoya multiflora: nuppu\n4. Hoya multiflora: lisäteriö\n5. Cyrtoceras floribundum: nuppu\n6. Cyrtoceras floribundum: lisäteriö\nSaatesähköpostissaan Burton sanoi, että Liddlen tutkimustyö jäi kesken hänen kuollessaan. Cyrtoceras floribundum pitäisi julkaista uudelleen nimellä Hoya floribunda. Burtonin mukaan H. multiflora -nimellä kulkee kolme muutakin lajia, joista ei ole kuvaa.\nEnnen kuin joku tarttuu tähän lajiryhmään ja tekee tarvittavat julkaisut, nimiä varmasti käytetään sekaisin.\nEDIT: Sain selvennystä asiaan. Näiden kuvien jälkeen Liddle edistyi tutkimuksissaan sen verran, että päätteli, että nämäkin kukat ovat väärin nimettyjä. Yllä olevia kuvia voi siis pitää esimerkkinä siitä, miten vaikeaa posliinikukkia on tunnistaa. Niiden perusteella ei kannata alkaa tunnistaa omia kasvejaan. Tämän hetken tiedon mukaan ainoa oikea H. multiflora on se, jonka lehdissä on pilkkuja.", "timestamp": "2017-06-28T05:33:21Z", "url": "http://kolmannenkerroksenviidakko.blogspot.com/2011/05/hoya-multiflora-sotkusta.html"}