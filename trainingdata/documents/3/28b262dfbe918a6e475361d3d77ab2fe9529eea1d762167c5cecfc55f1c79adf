{"text": "Venla ja Leo olivat viime vuoden suosikkinimet – HS:n nimikoneet näyttävät 50 suosituinta ja koska nimesi tulee muotiin | Kotimaa | HS\nVenla ja Leo olivat viime vuoden suosikkinimet – HS:n nimikoneet näyttävät 50 suosituinta ja koska nimesi tulee muotiin\nVäestörekisterikeskuksen mukaan vanhemmat antoivat 394 tyttärelle ensimmäiseksi nimeksi Venlan ja 408 pojalle Leon.\nPäivitetty: 15.3.2016 16:26\nViime vuonna syntyi 57 400 lasta\nVäestörekisterikeskuksen mukaan Suomessa syntyi viime vuonna 57 400 lasta. Viime vuonna syntyneistä lapsista viime vuoden puolella nimen sai 56 546 lasta. Heistä 27 541 oli tyttöjä ja 29 005 poikia. Nimitiedot kootaan väestötietojärjestelmästä, jota ylläpitävät maistraatit ja Väestörekisterikeskus.\nVenla ja Leo olivat vuonna 2015 syntyneiden lasten yleisimpiä ensimmäisiä etunimiä. Väestörekisterikeskuksen mukaan vanhemmat antoivat 394 tyttärelle ensimmäiseksi nimeksi Venlan ja 408 pojalle Leon.Viiden suosituimman tyttöjen etunimen joukossa olivat myös Sofia, Aada, Aino ja Elsa. Vuoden 2014 suosikkinimi oli Sofia. Poikien nimissä Leon jälkeen yleisimpiä ensimmäisiä etunimiä vuonna 2015 olivat Elias, Onni, Eino ja Oliver. Vuonna 2014 Elias oli ykkösenä ja Leo kakkosena.Kaikista tyttöjen nimistä viime vuonna yleisimpiä olivat Maria, Sofia, Emilia, Aurora ja Amanda. Poikien kaikkien nimien kärkiviisikon muodostivat Juhani, Johannes, Olavi, Mikael ja Oliver.Ruotsinkielisillä lapsilla suosituimpia ensimmäisiä etunimiä viime vuonna olivat Ellen ja Emil. Seuraavaksi yleisimpiä etunimiä olivat Saga, Amanda, Elsa ja Ida, pojilla Oliver, William, Lucas ja Max. Ruotsinkielisistä kaikista nimistä tytöillä suosituimpia olivat Maria, Sofia, Elisabeth, Linnea ja Alexandra. Poikien kaikista nimistä yleisimmäksi nousivat Erik, Alexander, Johannes, Mikael ja Emil.", "timestamp": "2016-10-26T13:22:48Z", "url": "http://www.hs.fi/kotimaa/a1458010580620"}