{"text": "Cameron Diazin näyttelijäura on ohi – fanit tyrmistyivät – Stara\nElokuvat Viihdeuutiset 12.3.2018, 20:00 · Terhi Piiroinen\nNäyttelijätär Cameron Diaz nousi koko maailman tietoisuuteen vuonna 1994 ilmestyneen The Mask – naamio -elokuvan ilmestymisen jälkeen. Nainen oli tuolloin 21-vuotias. Nyt hänen ystävänsä Selma Blair kertoo, että Cameron Diaz on tavallaan jäänyt eläkkeelle.\n45-vuotias Cameron Diaz ei ole esiintynyt valkokankaalla vuoden 2014 jälkeen. Hänen samanikäinen ystävänsä Selma Blair kertoo, että piipahti äskettäin Cameron Diazin kanssa lounaalla. Blairin mukaan Diaz on erittäin tyytyväinen nykyiseen elämäänsä, eikä hänellä ole aikomusta jatkaa näyttelijänä. Hän on tavallaan jäänyt eläkkeelle.\nRadalla-elokuvassa esiintynyt kaksikko muisteli vuonna 2002 ilmestynyttä elokuvaa ja sen kuvauksia. Paljon on muuttunut sen jälkeen, sillä nainen meni kaksi vuotta sitten naimisiin Good Charlotte -yhtyeen keulahahmon Benji Maddenin kanssa. Ystävänsä mukaan Cameron Diaz viihtyy erinomaisesti kotona ja vapaalla, eikä hän keksi mikä saisi naisen tekemään paluun näyttelijäntyön pariin, Metro-lehti uutisoi.", "timestamp": "2018-06-20T19:16:35Z", "url": "https://www.stara.fi/2018/03/12/cameron-diazin-ura-on-ohi-fanit-tyrmistyivat/"}