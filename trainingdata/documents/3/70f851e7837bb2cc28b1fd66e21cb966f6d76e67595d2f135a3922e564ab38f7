{"text": "Loreal kortteilee: Remppamiehet työssään ja arvontavoitto\nRemppamiehet työssään ja arvontavoitto\nI Love ProMarkers #253 Men at Work - Miehiä työssä\nNow He's Professional! Congrats!!\nRakennuspuolen kunnialla suorittaneelle nuorelle miehelle onnittelut tällä kortilla. Alla laattakuvioista paperia josta värit muihin kuviin poimittu. Väritin jopa lehtikuvan jossa maalari maalaa taloa, sen maalarin. Maalareillahan on valkoiset haalarit mutta näytti niin aneemiselta rassukka...\nRakentaja tarvitsee jos jonkinlaista vempelettä, siksi laitoin vielä tuon toisenkin kuvan, lehtileike sekin. Varsinainen remppamies, eli rakentaja itse, on vihreässä haalarissaan ja suorastaan hampaisiin asti aseistautunut tuleviin koitoksiin :)\nBo Bunnyn taustaleimasimella lautaseinää taustalle mustavalkeana, että leimakuva erottuisi paremmin taustastaan. Onnitteluteksti netistä löytämääni hauskaan raamiin.\nProMarkers:Ivory, Blush,, Satin, Meadow Green, Apple, Ice Grey2\nHuomasin arpaonnen suosineen korttiani Allsorts Week 294. Kiitos! Thank You!\nViikonloppua! Mukava kelikin hellii vaihteeksi. Muutama aste vain pakkasta ja aurinko paistoi täydeltä terältä.\nVain kaksi urosfasaania ruokintapaikalla tänään. Eilen yksi! Alamme olla jo huolissamme naaraiden kohtalosta. Onko kettu saanut ne saaliikseen vai miksi eivät tule syömään?\nLinnut voivat kuulemma olla syömättäkin jonkin aikaa, vajoavat jonkinlaiseen koomaan kovalla pakkasella säästääkseen energiaa, mutta nyt ei ole kova pakkanen joten se ei oikein käy selitykseksi.\nNyt ei ole luvattu moneen päivään enää lumisateita, joten armaani linkosi ja lanasi traktorilla teitä ja pihaa ja tulevaa puidenpilkkomisaluetta ja jopa mäkeä kesäkeitaalla, että maaliskuussa voimme pitää mäenlaskutapahtuman.\nLumi on saatava kovaksi ja paksuksi, joten sitä pitää polkea useaan otteeseen raskaalla kalustolla, ennenkuin mäki on laskukunnossa. Hyvä alku kuitenkin.\nEnsi talven puut kohta pilkontavuorossa joten sillekin oli tehtävä tasaista tilaa.\nMinä vain laiskottelin ja luin kirjaa josta en oikein pitänyt, vaikka sitä on kehuttu hyväksi hömpäksi. Siis aivojen nollauskirjaksi. Olikohan termi chicklittiä parhaimmillaan! Jaana Tapolan Stokkan Herkku. Eivät minun aivoni ainakaan nollautuneet väkivallasta. Hypin tosin yli pahimmat kohdat, myönnetään...\nNo vielä kaksi kirjaa odottaa lukijaansa ja sitten voinkin jo hakea uusia, parempia, toivon mukaan. Kuten joku viisas lie sanonut: Aina ei voi onnistua, ei edes joka kerta. Kirjan valintakin on onnen kauppaa.\nenkulin käsityöt 25. tammikuuta 2015 klo 0.06\nMinäkin katsoin, että kohta on shortsikeli. Vaivaiset 11 astetta. On muuten kuuraisen kaunista.\nLisbeths kort og scrap 27. tammikuuta 2015 klo 13.06\nSuper lovely card, and perfect for the «Men at work» challenge at I love ProMarkers. Thanks a lot for joining us for the challenge. Good luck, hugs from Lisbeth", "timestamp": "2017-09-21T03:18:55Z", "url": "https://talkkio.blogspot.com/2015/01/remppamiehet-tyossaan-ja-arvontavoitto.html"}