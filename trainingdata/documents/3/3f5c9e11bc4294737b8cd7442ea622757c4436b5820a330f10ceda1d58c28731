{"text": "Ehdot kiristyvät jälleen – vuorotteluvapaalle entistä vaikeampi päästä | Yle Uutiset | yle.fi\n15.3.2016 klo 06.02päivitetty 15.3.2016 klo 07.35\nVuorotteluvapaalle jäävä HUS Servicen työsuojeluvaltuutettu Tuula Vessonen opasti sijaistaan Helsingissä maanantaina.Yle\nTerveydenhuoltoalalla hakemuksia vuorotteluvapaalta maksettavista korvauksista on tullut alkuvuodesta tavallista enemmän.\nMoni haluaa pitää vapaansa vanhoilla, väljemmillä ehdoilla. Yksi heistä on työsuojeluvaltuutettu Tuula Vessonen Hus Servicestä.\nVuorotteluvapaa on minulle syntymäpäivälahja.\nVuorotteluvapaalle jäävä Tuula Vessonen\n– Kyllä se on sitä akkujen lataamista. Edessä on ainakin muutto, ja siihen menee osa ajasta. Mutta sitten omaa itseäni olen ajatellut, tämä on minulle syntymäpäivälahja, Vessonen kuvailee.\nEhtoja kiristettiin viimeksi pari vuotta sitten sillä seurauksella, että ainakin terveydenhuoltoalalla vuorotteluvapaahakemusten määrä puolittui.\nTerveydenhuoltoalan työttömät vuorotteluvapaasijaiset vähissä\nEhtoja siis tiukennetaan jälleen maalis-huhtikuun taitteessa, ja vuorotteluvapaalle on aiempaa hankalampi päästä.\n– Halukkuutta varmasti olisi, mutta sijaisia eli 90 päivää työttömänä ollutta, koulutettua henkilöstöä ei tahdo löytyä, selittää terveydenhuoltoalan työttömyyskassan johtaja Markus Rantanen.\nTämä johtuu käytännön syistä. Terveydenhuoltoalan kassan jäsenistön työttömyysprosentti on 1,9, eli alalla on käytännössä täystyöllisyys. Pitkää työttömyysjaksoa ei edelllytetä henkilöltä, joka on sijaisuuden alkaessa alle 25- tai yli 55-vuotias.\nTäältä haettiin vuorotteluvapaalle eniten\nMutta vuorotteluvapaalle halutaan tietenkin muiltakin aloilta. Ohessa kuusi järjestöä tai kassaa, joiden kautta vuorotteluvapaata on haettu eniten:\nViimeksi mainitussa kassassa hakemusten määrä on alkuvuodesta pudonnut 38 prosenttia. Kassat arvioivat, että tänä vuonna vuorotteluvapaat vähenevät yli 10 prosentilla. Terveydenhuoltoalla uskotaan, että määrä puolittuu jälleen. Silti arviolta jopa joka toinen ehdot täyttävä terveydenhuollon ammattilainen voisi jatkossakin vuorotteluvapaalle jossain vaiheessa päästä.\nVuorotteluvapaan piti päästää pitkän työuran tehnyt hetkeksi lataamaan akkujaan ja samalla tarjota työttömälle työntekijälle työtilaisuus. Järjestelmän alasajo on luonnollisesti ollut työntekijöille iso pettymys.\n– Aikaisemminhan on ollut suunnitelmissa jopa lakkauttaa koko järjestelmä. On oltu tyytyväisiä, että järjestelmä säilyi, mutta näihin muutoksiin on oltu hyvin pettyneitä, kun ehdot ovat jatkossa niin tiukat, kertoo Rantanen.\nKotimaavuorotteluvapaatyöttömyysturvatyöttömyysterveydenhoitoalaSyntymäpäivälahjaterveydenhoitoTyöllisyys ja työttömyystyöttömyysastetyöelämä", "timestamp": "2019-10-24T04:36:03Z", "url": "https://yle.fi/uutiset/3-8737081"}