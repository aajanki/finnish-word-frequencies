{"text": "Villasukat, raitapaita: äitiyspakkausuutinen\nPäivän uutinen: William ja Kate sai suomalaisen äitiyspakkauksen. Mun tuleva miniä puetaan äitiyspakkauksen vaatteisiin!\nhttp://www.bbc.co.uk/news/blogs-magazine-monitor-23138306\nSiis olettaen, että sieltä mahdollisesti tyttö syntyy ja ne sit vaikka menee Poikasen kanssa isona naimisiin jne jne. Ja siis tottahan William ja Kate pukee lapsensa äitiyspakkauksen vaatteisiin, kukapa ei pukisi.\nOon ollut ihan murtunut tän uutisen vuoksi. Sillä, uskokaa tai älkää, mä olen laittanut suurimman osan Poikasen äitiyspakkauksen vaatteista kiertoon. Tämä on tragedia. Kahdesta syystä.\nSyy 1: Jos sieltä tulee tyttö ja se menee isona Poikasen kanssa naimisiin (miksipä ei menisi), niin olishan se nyt sentään suloista, että sitten sen prinsessan ja Poikasen lapsille olis sekä isältä että äidiltä säästetty samanlaiset potkuhousut.\nMunhan oli tarkoitus napata toi William, se olis ollu mulle just sopivan ikäinenkin ja kaikkea. Mut sit mä tapasin Miehen ja totesin, et saan paremmat appivanhemmat, kun otankin sen. Niin William sitten joutui tyytymään tuohon Kateen. Ei taida mies parka tietää, mitä menetti.\nSyy 2: Nyt varmaan kannattaa myydä äitiyspakkauksen vaatteet huuto.netin ja suomalaisten kirppareiden sijaan brittiläisillä vastaavilla. Voi kirjoittaa kirppislappuun, et samanlaiset kuin tulevalla kruununperijällä, kyllä saa varmaan asiallisesti rahaa...\nNo kumminkin, nyt täytyy kyllä antaa täydet pisteet Miehelle, joka halus ehdottomasti ottaa Poikaselle äitiyspakkauksen. Miehen ansiosta meidän vauva on ollut puettuna samanlaisiin vaatteisiin kun tuleva kuningatar tai kuningas.\nLähettänyt äiti raitapaita klo 15.05", "timestamp": "2017-11-17T23:11:15Z", "url": "http://villasukatraitapaita.blogspot.com/2013/07/aitiyspakkausuutinen.html"}