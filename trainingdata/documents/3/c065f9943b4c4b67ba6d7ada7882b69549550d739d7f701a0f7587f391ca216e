{"text": "A Nuorten finaaliennakkoa osa 2 | TPS Salibandy\nA Nuorten finaaliennakkoa osa 2\nEnnakon toisessa osassa otetaan kiinni play off tunteisiin ja mennään pintaa syvemmälle. Tänään hiillostetaan valmentaja Kaj Sandström.\nTjänare Kajtsu, se on sitten Classic A vastassa. No niin on, oikein kiva vastustaja loppuhulinoihin.\nOnko tulossa hulinat? No jaa, miten sen nyt ottaa. Itse en viime kautta pidemmälle taustoja tunne, mutta pidemmälle aikavälille ilmeisesti kätkeytyy suuria tunteita, loan lentäessä somessa kannatusjoukoille. Jossain taidetaan pelkää turkulaista fanijoukkoa. Eiköhän katsomossa tivoli pyöri isoilla kierroksilla. Läpsytelköön muut niitä viuhkoja.\nTosiaan, teidän fanijoukkoja arvostellaan hyvinkin vahvasti. Ensinnäkin haluan huomauttaa, että kyseessä ei ole virallisesti mikään meidän fanijoukko. Pojat kiertävät ihan omasta halusta kannustamassa, joka on superhienoa. Mutta nuo pojat nyt mustamaalataan tietysti joka tuutissa. Meille tärkeintä on se, että vastustajan joukkueet ovat kerta toisensa jälkeen sanoneet, että se luo hienon tunnelman. Ei meistä kukaan ehdi kuunnella mitä siellä on sanoitettu.\nMites kauden aiemmat kohtaamiset menivät tunnetasolla? Tampereella ei suuri tunteita meille kyennyt muodostumaan. Oltiin niin huonoja pelin alussa, että jäi isosti kirittävää loppupeliin. En muista edes numeroita, mutta useamman maalin takaa-ajossa oltiin. Silloin meni omiin aivan liikaa. Turussa taas oli laadukas vääntö, eikä siinäkään mitään isoja tunteita ollut pinnassa. Otteluraportissa Classicin kotipelissä vastustaja kirjoitti muun muassa näin, ”kun vierasjoukkueen ahdinko kasvoi, niin sen otteet kovenivat ja pelaajat alkoivat turhautua. Muun muassa TPS-pelaaja törmäsi tahallaan C:n maalivahtiin” Oho, on kyllä hyvin vahvasti sanottu. Oltiinko me niin paljon numeroissa perässä ja tulikohan tilanteesta jäähyä? Tuo porukka nyt itkee asiasta kun asiasta, se taitaa olla heidän juttunsa. Pelkään, että finaalisarjassa tämä ei kun kasvaa. Palaa mieleen viime vuoden finaalit missä oli hienoa taistelua jossa molemmat joukkueet kunnioittivat toisiansa. Kuinkahan mahtaa käydä tässä sarjassa, no se jää nähtäväksi. Terveiset Sihvosen Jussille Hämeenlinnaan!\nTätä herkkua on luvassa ainakin kolmen ottelun verran (kuva:Juha Laaksonen)\nSamassa pelissä ilmeisesti pelasitte jotenkin erityisen fyysisesti?, tässä ote Classicin otteluraportista Kaukajärveltä, ”Kolmas erä käynnistyi Classicin alivoimalla, mutta kotijoukkue selvitti sen. TPS tuli erään sisuuntuneena: se karvasi korkealta ja tuli tilanteisiin taas voimalla. Välillä kentällä makasi kolmekin miestä päällekkäin”\nHyvin on hereillä Tampereen tiedotus. Niinhän niitä heidän poikia makasi turussakin pitkin kenttää. Kummasti ne sieltä kuitenkin aina virkoaa.\nKuinka Classicin ihon alle mennään pelissä ja hoidatte homman kotiin? No jaa, onhan siellä kuumia kavereita ja taisi Indians sarjassakin jotain selkään ajoja olla. Hyödynnetään ne ja eletään edelleen omia unelmia. Pelaajathan tuolla kentällä pelaa, meillä valmentajilla on pieni rooli pelienaikana. Me vaan nautitaan yhteisestä matkasta pelaajien kanssa. Sitä tällä tiimillä on nyt tehty pari kautta.\n06.04.2017 20:00 A Nuorten finaaliennakkoa osa 1\n04.04.2017 A SM FINAALIEN OTTELUOHJELMA\nA-nuoret - Classic11 - 4 » 11.4.2017 18:30\nClassic - A-nuoret4 - 10 »", "timestamp": "2017-08-22T09:07:25Z", "url": "http://tpssalibandy.fi/joukkue1189/uutiset.html?91541"}