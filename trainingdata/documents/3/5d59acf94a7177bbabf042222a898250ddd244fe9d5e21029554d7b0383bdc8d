{"text": "Onko kaunosieluista kyborgeiksi?: TYHJÄ PAPERI KERTOO. Osa 578 \"Miksei Apollon saanut Dafnea? - eli legendojen alkuperästä\"\nTYHJÄ PAPERI KERTOO. Osa 578 \"Miksei Apollon saanut Dafnea? - eli legendojen alkuperästä\"\nBernini: \"Apollo &\nDaphne\" (1623)\nLegendan ei tarvitse olla totta ollakseen merkityksellinen. Esim. Docventuresin juontajalle Riku Rantalalle riittää, että ihmiset velvollisuudesta uskovat luterilaisuuden opettamaan jumalaan.\nJos nimittäin jumala sattuisi olemaan olemassa, olisi kurjaa jäädä helvetilliseen vähemmistöön. No, Rantalan kohdalla oli ehkä ennemmin kyse etiikasta, sillä hän tuntuu jakavan kummallisen uskon siitä, että uskonnolliset ihmiset olisivat jotenkin moraalisempia kuin muut, vaikka historia ja päivänpolitiikka osoittavat jotain muuta.\nLänsimaiseen tarinaperinteeseen kuuluvat myös antiikin Kreikan tarinat, joista yksi on tarina jumala Apollonista ja nymfi Dafnesta. Apollon oli mm. tiedon ja sivistyksen jumala, mutta hänellä oli perin ihmismäisiä piirteitä kuten se, että hän rakastui onnettomasti nymfi Dafneen.\nDafne yritti epätoivoisesti paeta jumalaa, ja lopulta hänelle ei jäänyt muuta vaihtoehtoa kuin muuttaa muotoaan kauniista naisesta laakeripuuksi, jota kohtaan Apollon ei sattuneesta syystä tuntenut enää samaa vetovoimaa.\nEsimerkiksi kuvataiteilijat ja kuvanveistäjät ovat yhä uudestaan palanneet tähän tarinaan, sillä jokin tässä myyttisessä tarinassa on vedonnut heidän mielikuvitukseensa.\nLuettuani tänään 14.10.2015 Anomalistin twiitin ja sen kautta jaetun linkin Matthew Hutsonin artikkeliin urbaanilegendojen alkuperästä selitys 'Apollonin ja Dafnen' tarinan suosiolle on ilmeinen.\nToki selitys olisi ollut muutenkin ilmeinen, sillä Apollon halusi selvästi päästä eroottiseen suhteeseen nymfin kanssa - ja kenties hän halusi myös kauniita jälkeläisiä itselleen. Traagista oli,ettei suhteesta tullut mitään ja että edes jumalalle ei kaikki ollut mahdollista.\nMiksi nymfi kartteli jumalaa ja miksi jumala halusi juuri tämän nymfin? Tarina ei kerro taustoja, eikä sitä mitä tapahtui tarinan jälkeen. Tarina herättää suuren määrän avoimia kysymyksiä. Olisihan ollut loogista, että kenties antiikin merkittävin jumala Apollon olisi saanut haluamansa - ja että vedenjumalan tytär Dafne olisi halunnut tällaisen jumalan puolisokseen. Niin ei vain käynyt.\nTarina liittyy ihmisten, jumalien ja puolijumalien eloonjäämiseen. Erikoiseksi tilanteen tekee se, että osa hahmoista on keksittyjä, vaikka niitä on ehkä aikoinaan pidetty tosina.\nVirtuaalisen Dafnen tai Apollonin kanssa suhde ei ennen 2100 -lukua olisi ollut mahdollista. Uusi teknologia saattaa kuitenkin muuttaa tilanteen. Periaatteessa tilanne ei ole muuttunut mihinkään, eikä lapsia edelleenkään tehdä virtuaalisesti, vaikka vaihtoehtoja tänä päivänä tietysti löytyy muitakin kun perinteiset menetelmät, jotka perustuvat seksisuhteeseen.\nJoten tarina 'Apollonista ja Dafnesta' on säilyttänyt vieläkin ajankohtaisuutensa.\nAnomalist ‏@anomalistnews. Twitter 14.10.2015:\nThe Strange Origins of #UrbanLegends http://www.theatlantic.com/magazine/archive/2015/11/tall-tales/407836/ … h/t @TheAtlantic\nThe Strange Origins of Urban Legends. It’s evolutionary: We’re more likely to remember tales that might help us stay alive. By science writer Matthew Hutson. The Atlantic\nApollon ja Dafne. Wikipedia", "timestamp": "2018-07-16T10:54:21Z", "url": "http://librarian-or-cybrarian.blogspot.com/2015/10/tyhja-paperi-kertoo-osa-578.html"}