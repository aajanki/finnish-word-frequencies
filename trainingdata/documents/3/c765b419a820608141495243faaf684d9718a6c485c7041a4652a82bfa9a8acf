{"text": "​VPS evakossa Oulussa – Vain Kirurgi on kuin kotonaan | Uutiset | Veikkausliiga\nvko.26 // 2.7.2015\n​VPS evakossa Oulussa – Vain Kirurgi on kuin kotonaan\nVPS kohtaa AIK:n torstaina Oulun Raatin stadionilla Eurooppa-liigan ensimmäisen karsintakierroksen ottelussa.\nVaasassa ei ole UEFA:n kriteerejä täyttävää kenttää, joten VPS pelaa kotiottelunsa yli 300 kilometrin päässä Oulussa. Vaasalaiset eivät nauti europeleissä täyttä kotietua, mutta oululaislähtöinen Juho \"Kirurgi\" Mäkelä kylläkin.\n- Ei varmaan kukaan muu meidän joukkueesta ole edes pelannut Raatissa. Siinä mielessä erikoinen tilanne. Minulle tämä todellakin on kotiottelu ja katsomo täynnä sukulaisia, tuttuja ja kavereita, Mäkelä naurahtaa.\n- Pitää koettaa omalla innostuksella tartuttaa kotihenkeä muihinkin.\nVaikka joukkueena VPS evakossa onkin, Mäkelä toivoo Raatista muodostuvat VPS:n eurokotipesä, jossa jokaisella vastustajalla on vaikeaa.\n- Vaikka puitteet ovat eri kuin normaalisti, niin siellä lehtereillä on kuitenkin enemmän niitä jotka haluaa että me voitetaan. Tehdään Oulu mahdollisimman vaikeaksi paikaksi vastustajalle.\nVPS:n ohella SJK pelaa europelinsä Helsingissä ja FC Lahtikin joutuu Kisapuistosta Hiihtostadionille.\n- Se vaan on tilanne, että suomalaiset monet joutuvat evakkoon, eikä se kotietu ole niin voimakas kun pelaa yli 300 kilometrin päässä kotoa. Se on kuitenkin ennalta tiedetty ja meidänkin pitää hyväksyä että koti on Raatissa, Mäkelä päättää.\nAIK Vuorisen ensimmäinen haaste VPS:n peräsimessä", "timestamp": "2019-03-22T03:46:26Z", "url": "http://www.veikkausliiga.com/uutiset/2015/07/02/vps-evakossa-oulussa-vain-kirurgi-on-kuin-kotonaan"}