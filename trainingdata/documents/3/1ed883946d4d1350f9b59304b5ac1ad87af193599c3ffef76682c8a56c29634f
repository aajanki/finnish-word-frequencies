{"text": "Nanatar: heinäkuuta 2014\nReissupostaus oli edellinen, joten siitä onkin hyvä jatkaa digileiskalla, joka liittyykin reissuumme :).\nTarina puhukoon puolestaan :).\nCredits: Eternally - Ange Designs, Cork Alpha: Peppermint Creative\nLapsilla on kyllä possut matkarahaa varten, mutta kun idea tulee päähän on se vaan pakko toteuttaa :). Apteekkarityyliset lasipurkit ostin Sokokselta ja olisikohan maksanut n. 8e/kpl. Korkeuttakin näillä purkeilla on n. 25 cm, joten ei mitkään ihan minipurkit ole :).\nTekstit ja kuvat tein Silhouette Cameo -leikkurilla (musta vinyylitarra). Halutessaan voisi laittaa sisäpuolelle teemaan tai saajalle sopivan paperin (ei vaadi mitään suurempia toimenpiteitä :)). Leikkaa oikean korkuinen paperi ja rullaa ja työnnä arkki purkin sisälle. Paperi menee nätisti pullon reunoille. Pullon suulle (ulkopuolelle) voisi laittaa nauhoja ja vaikkapa niistä koristeita roikkumaan. Mielikuvitus vaan rajana :).\nOnko sinulla possua/säästölipasta?\nTunnisteet: Askartelu, Silhouette Cameo, Sisustaminen\nKun kerran päästiin tuunauksen ja kirppistelyn makuun niin laitanpa näytille talouspaperirasian jota pikkuisen parantelin.\nSerla on tuonut markkinoille talouspaperin joka on samanlaisessa pakkauksessa kuin mitä esim. yleisissä vessoissa näkee \"repäisypaperina\", mutta tämä versio on pehmeämpää ja valkoista. Olenkin käyttänyt näitä nyt puolisen vuotta. En ole oikein ikinä tykännyt rullista, joten tämä versio on ollut minulle sopivampi. Mietin ensin, että miten nämä paperit saa nätisti esille ja sitten mietin, että nämä kasvopyyherasiat voisivat soveltua tähän hommaan hyvin. Ei muuta kuin bongaamaan mieleistä :).\nTämän rasian löysin kirppikseltä. Hintalapussa lukee 3e, mutta pöydän tavarat oli kaikki -50%, joten maksoin vaivaiset 1,50e. Hieman oli pinta kärsinyt kosteudesta, mutta sepä ei minua haitannut.\nSitten ei muuta kuin hioin pintaa vähän, varsinkin niistä kohti joissa oli veden jättämiä jälkiä ja sitten vähän valkoista akryylimaalia pintaan ja hyvin pienellä vaivalla sain vanhahtavan country -tyylisen rasian keittiööni. Tykkään!\nja pienen tuunailun jäljiltä..\nTunnisteet: Askartelu, Kirppis/kierrätys, Sisustaminen\nKahden kuukauden blogihiljaisuus rikkoutuu :). On ollut ihan älyttömän kiireistä aikaa, kuten yleensä ennen lomia sekä muita haasteita jotka on vienyt enemmän ajatuksiani kuin bloggailu :(. En ole tosiaan kerennyt bloggaamaan, mutta jotain pientä olen saanut aikaiseksi askartelu/tuunauspuolella. Digileiskoja ei ole syntynyt kuin 2 kappaletta.. höh.. blogeissa en ole kiertänyt ollenkaan :(.\nLoppukesän aikana yritän jakaa teille mitä kaikkea on tullut tehtyä toukokuussa ja heinäkuussa :).\nTämän sivun olen tehnyt jo toukokuun lopussa. Aika menee niin älyttömän nopeasti ja yksi vaihe meidän elämässä päättyy.. esikoinen aloittaa syksyllä koulun ja kuopuskin menee jo eskariin. Oli jotenkin haikeata jättää jäähyväiset päiväkotiin, jossa lapsemme olivat neljä vuotta!\nAina välillä on tulee ajatelleeksi tulevaisuutta ja erityisesti mitä lapsille silloin kuuluu. Kaikkia varmasti jännittää miten lapset pärjäävät koulussa, saavatko he kavereita, pysyvätkö he terveinä, minkälaisen työpaikan löytävät, perheenperustaminen ja muut suuret asiat, joihin ei itse enää ihan mahdottomasti pysty vaikuttamaan mitä vanhemmaksi he tulevat.. ainoastaan toivomaan parasta ja olla tukena tarvittaessa.\nCredits: Baby of Mine - Zoe Pearn\nLähettänyt Nanatar klo 09:46 2 kommenttia:", "timestamp": "2018-09-24T07:31:53Z", "url": "http://www.nanatar.fi/2014/07/"}