{"text": "Berner kiistää lehtitiedot: Kilometrikorvauksiin ei esillä muutoksia | Demokraatti.fi\nBerner kiistää lehtitiedot: Kilometrikorvauksiin ei esillä muutoksia\n(Päivitetty: 17.10. 14:33)\nLiikenne- ja viestintäministeri Anne Bernerin (kesk.) mukaan ministeriö valmistelee mallia valtion liikenneverkkoyhtiöstä.\nValmistelu on kesken. Berner kuitenkin kiistää viikonloppuna Kauppalehdessä olleet tiedot, joiden mukaan kilometrikorvausten ylikompensaatiota oltaisiin poistamassa.\nMinisterin mukaan esillä ei ole ollut muutoksia työmatkojen kilometrikorvauksiin. Hän kertoo asiasta Twitter-tilillään. Bernerin tviitistä kertoi ensimmäisenä Verkkouutiset.\nLapin Kansan mukaan liikenne- ja viestintäministeriö (LVM) selvittää auto- ja ajoneuvo- sekä polttoaineverotuksen laskemista. Käyttöön tulisi uusia asiakasmaksuja.\nAsiakasmaksuselvitykset ovat Bernerin mukaan vielä keskeneräisiä. Fyysisiä tietulleja ei olla harkitsemassa.\nSDP:n kansanedustaja Mika Kari ehti jo lauantaina hämmästelllä kilometrikorvauksia.\n– Hallituksen tavoite vaan näyttää ajautuneen vastaantulijoiden kaistalle, kun ensin pidennetään työttömälle työnhakijalle sopiva työmatka-aika kolmeen tuntiin ja nyt perään oltaisiin viemässä näiltä samoilta pitkänmatkankulkijoilta myös kilometrikorvaukset, hän kirjoitti tiedotteessaan.\nKansanedustaja tyrmistyi lehtiväitteistä: Työmatkaan 3 h ja sitten kilometrikorvauksetkin pois! – ”Hallitus vastaantulijoiden kaistalla”", "timestamp": "2017-10-18T13:20:08Z", "url": "https://demokraatti.fi/berner-kiistaa-lehtitiedot-kilometrikorvauksiin-ei-esilla-muutoksia/"}