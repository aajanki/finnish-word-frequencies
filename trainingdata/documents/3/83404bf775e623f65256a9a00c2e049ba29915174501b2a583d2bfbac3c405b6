{"text": "Pukuni: syyskuuta 2012\nHääkuvia tyllipuvusta.\nHäähumua-blogissa on saanut ihastella rouva ja herra Nummenpään hääkuvia jo syyskuun alusta saakka. Koska morsiamen puku oli Fiancéesta ostettu tekemäni puku (boleroa lukuunottamatta), haluan esitellä kuvia teille täälläkin.\nSulhasen tunnelmia voi katsella ja lukea Hope Die Last -blogista.\nLisää Annan kuvia.\nHuomasin Nelly Stenroosin Facebook-sivuilla olevan paljon asiakkaani Annan ihania hääkuvia.\nKuva / Nelly Stenroos\nPs. Kai huomasit edellisen postaukseni Pukunin tämänhetkisistä aikatauluista... :)\nKyllä Suomesta löytyy upeita hääpareja ja mahtavia kuvaajia! Se tuli taas todistettua näiden kuvien tipahdettua sähköpostiin.\nKuvat © Antti Ekola\nPuvun tarina eroaa vähän tavallisesta. Kerroin siitä jo vähän huhtikuussa puvun valmistuttua. Morsian halusi hyödyntää 1950-luvulla ripille päässeen serkkunsa äidin rippipukua. Puku oli silkkiä, melko huonossa kunnossa ja malliltaan... ei ihan tätä päivää. :)\nMorsiamen lähtiessä äitinsä ja pukunsa kanssa kohti Turkua ja Pukunia, oli sulhanen kuulemma ollut hieman huolissaan projektista. Ja ihan syystä.\nSuunnittelimme yläosaan täydellisen muodonmuutoksen, mutta helma sai jäädä melko samanlaiseksi. Alle tosin tein tyllisen alushameen.\nTässä puku sellaisenaan ensimmäisessä sovituksessa.\nPaljon lisää upeita kuvia voitte käydä katsomassa kuvaajan eli Antti Ekolan blogista. Kuvista saa muutenkin sata ja yksi hyvää ideaa. :) Suosittelen ehdottomasti!\nIltalehden juttu Annasta nyt verkossa. Iltalehden juttu Upein morsian -kilpailun voittajasta luettavissa nyt myös nettisivuilla. :) Hän on kesän 2012 upein morsian\nNäillä näkymin puku on myös tulossa Turun Häät 2013 -tapahtumaan 26.1-27.1.2013 Pukunin messuosastolle Sokos Hotelli Caribiaan. Ihana Anna lupasi pukunsa lainaan messujen ajaksi.\nEdellinen postaukseni aiheesta täällä. Lähettänyt\nPitsireunainen helma asiakkaan hääkuvissa.\nSain taas upeita hääkuvia! Tämä on niin parasta aikaa, kun näkee työnsä tulokset ja kuvia melkein ropisee sähköpostiin.\nTämän puvun tekemisestä kerroin tarkemmin jo heinäkuussa. Puvun yläosa on siis koottu samasta pitsinauhasta, joka kiertää myös koko helman ympäri.\nKuvat © Jouni Ranta\nTämä olikin jo postaus numero 200! Kiitos kaikille loistavasta seurasta ja pysykäähän jatkossakin mukana. :)\nAnna on kesän 2012 upein morsian!!!\nKiitos, kiitos kiitos ja oikeastaan 4162 kertaa KIITOS!\nIhana, kaunis Anna voitti Iltalehden Upein morsian 2012 -kilpailun!\nAnna sai 29,5% kaikista 14 110 annetusta äänestä!\nAamulla sain viestin kummitädiltäni Tampereelta, että Aamulehdessä olleessa Iltalehden mainoksessa on tekemäni puku. Klikkailin itseni nopeasti Iltalehden sivuille ja näin tämän kuvan:\nOlin ihan onnessani, mutta pakko oli vielä tilata verkkolehti, jotta asia varmistui ja näin jutun kokonaisuudessaan. :) Matkalla työpaikalle kävin vielä nappaamassa kioskilta Iltalehden.\nTuhannet kiitokset ihan jokaiselle äänestäjälle ja tottakai myös Annalle!\nJoutsen-puvun koskettava tarina hääkuvineen.\nSain huhtikuun lopussa ihan uskomattoman ihanan sähköpostin. Tässä kirje vähän lyhenneltynä ja olen tietysti kysynyt luvan sen julkaisuun.\nHei Saara. Olen 21-vuotias tuleva syksyn morsian Tampereelta, mutta olen syntynyt ja asunut Turussa täysi-ikäisyyteeni asti. Avomieheni kosi minua uudenvuodenaattona uudelleen, koska halusi nyt tositarkoituksella mennä naimisiin kanssani. Meillä tarinamme juontaa sinne asti, kun olin vasta nuori 14-vuotias tyttönen ja puolisoni 16-vuotias. Yhteistä taivalta on siis takana seitsemän vuotta ja nyt lupaudumme sitoutumaan toisiimme myötä - ja vastamäessä. :) Menemme naimisiin Turun Tuomiokirkossa 1.9.2012 klo.17 suuren ystäväjoukon kera. Haluan lähestyä sinua suoraan hääpuvusta, koska... Minä olen löytänyt unelmieni puvun sinun tekemänäsi Turun Häämessuilta äitini kanssa, ja voi, minä olen nähnyt puvusta unta ja tahallani jättänyt sovittamatta kaikki muut puvut, koska sinun pukusi on ollut mielessäni. Viime torstaina tulin Tampereelta Turkuun äitini luokse ja kävimme Fiancee-morsiuspukuliikkeessä ja olin tuskastunut, koska tiesin, että en voisi mennä puvussa joka ei tunnu omaltani naimisiin. Aikamme katseltuamme, käsiini osui pukusi. Se sama puku, josta näen unta, josta haaveilen ja jonka tiedän olevan MINUN pukuni! Olin onnesta soikea, Seisoin pukusi päälläni kaksi tuntia, parkkisakkojen uhalla, minä en suostuisi sitä riisumaan. Olin jo häämessuilla kuvannut pukuasi, äänestimme äitini kanssa pukuasi ja kuvaa tuijotellen olen haaveillut puvustasi. Puku, joka Fiancee-liikkeessä oli, oli minulle sopiva siltä osin, jos taakse tehdään nyöritykset ja pukua lyhennetään. Koska menen vain kerran elämässäni naimisiin ja pukusi on kuin joutsen, joka on ikuisesti uskollinen, minä haluaisin, että pukuni on minun pukuni, minunlaiseni, minulle tehty. Haluaisinkin siis kysyä, että onnistuisiko, jos sinä tekisit minulle tämän joutsenpuvun täysin mittojeni mukaan? Olen valmis lykkäämään jopa häitäni, jotta puku on juuri tämä joutsenpuku, en voi mennä muussa puvussa naimisiin. :) ....\nEn tiennyt, että puku voi tuntua omalta lapselta, sillä siltä se päälläni tuntui. Minä rakastan sitä. * * *\nVoi, olin ihan liikuttunut koko viestin lukemisen ajan. Ehdottomasti halusin tehdä puvun, jolla oli näin paljon merkitystä. Tarkemmin suunnitellessamme alkuperäiseen pukuun verrattuna muutoksia tuli kolme: kiinnitykseksi nyöritys, vähän erilainen strassikoriste ja tyllihihat Swarovski-koristein. Täällä vielä kuva inspiraationa olleesta ja Turun häämessujen 2012 Kaunein puku -kilpailun voittaneesta tyllipuvusta.\nJa nyt olen saanut jo viime lauantan häistä aivan upeita kuvia!\nKuvat © Matti Vahtera\nHäiden jälkeen sain vähintään yhtä ihanan viestin onnelliselta asiakkaalta. Voi ihanuus! <3\nStrassikoristeinen sifonkipuku hääpäivänä.\nTaas kolahti sähköpostiin kauniita hääkuvia!\nVilaus puvusta nähtiin heinäkuun lopulla ja jutussa näkyivätkin yksityiskohdat melko tarkasti. Tässä kuitenkin kokonaisuus näkyvissä asiakkaan hääkuvissa.\nKaikki kuvat © Gilbert Ludvig", "timestamp": "2017-07-27T06:52:15Z", "url": "http://pukuni.blogspot.com/2012/09/"}