{"text": "Hakuaika alkaa 21.2.2020 14:00.\n21.2.2020 - 9.3.2020 14:00\nAvustajien tehtävätSosiaalialaSavonlinnaEtelä-Savo\nUudelleen haettavana 9.3.2020 kello 14.00 mennessä\nSosiaalipalvelujen tulosalueella vammaispalvelussa, Savonlinnan alueella\nKaksi (2) HENKILÖKOHTAISEN AVUSTAJAN toistaiseksi voimassa olevaa työsopimussuhdetta\nHaemme kasvavaan tiimiimme Sosterin henkilökohtaisen avun oman toiminnan kokeneeseen joukkoon uusia henkilökohtaisia avustajia. Henkilökohtaisen avustajan työtehtäviin kuuluu vammaispalvelun henkilökohtaisen avun asiakkaiden avustaminen kotona ja kodin ulkopuolella, kuten esimerkiksi päivittäisissä toimissa, harrastuksissa, yhteiskunnallisessa osallistumisessa ja sosiaalisen vuorovaikutuksen ylläpitämisessä.\nToivomme hakijoilta hyviä tiimi- ja vuorovaikutustaitoja, kykyä itsenäiseen työhön, joustavuutta sekä reipasta ja positiivista asennetta. Edellytämme hakijoilta ajokorttia ja oman auton käytön mahdollisuutta. Työ on 2-vuorotyötä ja sisältää myös viikonlopputyötä. Edellytämme hakijoilta henkilökohtaisen avustajan tutkintoa tai muuta soveltuvaa koulutusta. Mikäli aiempaa tutkintoa ei ole niin valitun on sitouduttava tutkinnon suorittamiseen kahden vuoden kuluessa työn vastaanottamisesta. Toimet täytetään portaittain kevään 2020 aikana.\nPalkkaus on KVTES:n hinnoittelun 04PER010 ja voimassa olevan TVA:n mukainen. Valitun on ennen toimen vastaanottamista toimitettava hyväksyttävä todistus terveydentilasta sekä huumausainetesti ja rikostaustaote (Laki lasten kanssa työskentelevien rikostaustan selvittämiseksi 504/2002 ). Koeaika on kuusi (6) kuukautta.\nHakemukset toimitetaan ensisijaisesti sähköisesti Kuntarekryn kautta. Mahdolliset kirjalliset hakemukset lähetetään: Itä-Savon sairaanhoitopiirin ky, Kirjaamo, PL 111, 57101 Savonlinna. Hakemuksia liitteineen ei palauteta. Huomioimme myös aikaisemmassa haussa tulleet hakemukset valinnoissa. Kuntarekryn työavain 272283.\nSavonlinna 21.2.2020\nhttp://www.kuntarekry.fi/fi/tyopaikat/henkilokohtainen-avustaja-272283/\nLisätietoja tehtävästä antaa vammaispalvelupäällikkö Pekka Heiskanen, p. 044 417 4101 tai Hanne Hynninen p.044 417 4165. Sähköposti: etunimi.sukunimi@sosteri.fi", "timestamp": "2020-02-28T00:54:12Z", "url": "https://www.kuntarekry.fi/fi/tyopaikat/henkilokohtainen-avustaja-272283/"}