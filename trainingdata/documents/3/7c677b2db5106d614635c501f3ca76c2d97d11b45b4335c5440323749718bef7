{"text": "Mustekala koulutettiin ottamaan valokuvia – Stara\nViihdeuutiset 19.4.2015, 19:00 · Tim Isokivi\nMustekalat ovat älykkäitä otuksia, vaikka niiden erikoinen ulkomuoto saattaakin hieman hämätä. Nokkeluutensa ja lonkeroidensa ansiosta ne selviävät erilaisista ongelmista hämmästyttävän hyvin.\nLue myös Onnettomuuskuljettajaa epäillään huumeissa ajamisesta - väitti väistäneensä mustekalaa\nUuden-Seelannin Aucklandissa sijaitsevan Sea Landin vesieläinpuiston Rambo-mustekala opetettiin taannoin käyttämään vedenalaista kameraa. Otus oppi kuvaamaan kameralla kolmen yrittämän jälkeen. Nykyään mustekala räpsii akvaariostaan kuvia sitä katsomaan tulleista ihmisistä.\nTämä ei ole ensimmäinen kerta, kun mustekala on innostunut valokuvaamisesta. Uutisoimme taannoin Middlesburyn yliopistossa sattuneesta tapauksesta, jossa mustekala tarttui lonkeroillaan sen altaaseen tiputettuun kameraan ottaakseen itsestään selfie-kuvia.", "timestamp": "2019-03-23T02:58:09Z", "url": "https://www.stara.fi/2015/04/19/mustekala-koulutettiin-ottamaan-valokuvia/"}