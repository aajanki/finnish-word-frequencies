{"text": "Päivitetty 23.2.2011 16:52, julkaistu 23.2.2011 16:51Siuron turmajunan kuljettaja ehti hätäjarruttaa muutamia sekunteja – Menehtyi hetiKuva: Mika Kanerva\nNokian Siurossa sattuneessa junaturmassa menehtynyt junankuljettaja ehti hätäjarruttaa muutamia sekunteja. Vauhtia turmajunalla oli maksimissaan 46 kilometriä tunnissa.Mäntyluotoon matkalla ollutta tavarajunaa avustamaan tullut toinen juna törmäsi avustettavan junan viimeiseen vaunuun Nokialla Siuron ja Suoniemen välillä maanantaina. Avustamaan tulleen junan veturinkuljettaja menehtyi onnettomuudessa. Toistaiseksi onnettomuustutkintakeskus on selvittänyt törmänneen junan kulunrekisteröintilaitteen tietojen avulla, että veturinkuljettaja oli aloittanut hätäjarrutuksen joitakin sekunteja ennen törmäystä 46 km/h nopeudesta. Törmäyshetkellä junan nopeus oli 41–46 km/h. Tarkan törmäysnopeuden selvittäminen on vielä kesken. Alueella oli 50 km/h nopeusrajoitus. Junien kulunvalvontalaite estää sallitun nopeuden ylittämisen. Veturinkuljettaja ei ehtinyt poistua ohjaamosta ennen törmäystä. Hän sai surmansa törmäyshetkellä. Onnettomuustukintakeskus ei ole vielä saanut käyttöönsä onnettomuuteen liittyviä radioliikenteen tallenteita. Tutkinnan jatkotoimissa keskitytään erityisesti junien kulunrekisteröintilaitteiden tietojen tarkempaan analysointiin sekä selvittämään tapahtumia radioliikenteen tallenteiden ja henkilöiden kuulemisten avulla. Onnettomuustutkintakeskus nimittää kyseisen onnettomuuden tutkintalautakunnan lähipäivinä. Siuron junaturma: Vaunu painui useita metrejä veturin sisään – Uhri 27-vuotias tamperelaismies\n(Tuntematon)24.2.2011 21:49\nLoppuopastimia käytettiin siis aina. Oli viimeinen vaunu jarruton tai ei. Eli samalla raiteella ollaan.\n(Tuntematon)24.2.2011 12:27\nEi sieltä veturista mihinkään taaempiin vaunuihin pääse. Ulos voi tietysti hypätä, jos ehtii. Nopeassa tilanteessa ei välttämättä ehdi.\n(Tuntematon)23.2.2011 23:26\nOsanottoni omaisille. Kannattaako tällä palstalla arvailla onnettomuuden syytä. Se tulee aikanaan tietoon. Olipa syy mikä tahansa,se ei poista omaisten tuskaa. Jaksamisia menehtyneen veturinkuljettajan omaisille ja tuttaville.\n(Tuntematon)23.2.2011 23:19\nKyllä niitä \"loppuopastimia\" (jotka näytti eteen valkoista ja taakse punaista vilkkua) käytettiin myös jarrullisissa vaunuissa (siinä viimeisessä).Tosin oma havaintoni on \"muutamien vuosien takaa\".Jos nyt edes samalla raiteella olen?\n(Tuntematon)23.2.2011 22:56\nNiistä loppuopastimista, joiden teho ei nyt niin kovin valtava ollut, seuraavaa. Ne vaadittiin aikana, jolloin junan viimeiseksi vaunuksi sai liittää jarruttoman vaunun. Se saattoi jäädä matkalle, jos juna katkesi siltä kohdalta. Jarrullinen vaunu ei voi jäädä matkalle, koska jarruletkun katkettua paine häviää jarrujärjestelmästä ja junan jarrut menevät kiinni niinkuin ilmajarrullisen auton käsijarrukin menee. Siksi enää ei vaadita loppuopastimia. Sellaiset olisivat kyllä tarpeen junan havaitsemiseksi takaapäin muuten. Tämä näin asiana. Otan osaa onnettoman tapahtuman osaisten kaipuuseen.\n(Tuntematon)23.2.2011 22:48\nEiköhän ne junaturvallisuussäännöt ole trafi:n määräämiä, ei vr:n.\n(Tuntematon)23.2.2011 21:18\nMistä näitä jälkiviisaita kaiken tietäviä sikiää?\n(Tuntematon)23.2.2011 20:14\nEi edes loppuopasteita joita aiemmin vaadittiin punaisetvalot.Se tulee liian äkkiä eteen pimeydestä,ettei varmaan hypätä edes mihinkään.VR:llä on tutkimuksen paikka korjata junaturvallisuus sääntöjä.Aivan käsittämätöntä lähettää mies pimeyteen tietämättä kohgetta tarkasti\n(Tuntematon)23.2.2011 20:01\nEn rakasta ystävääni ois halunnut antaa vielä pois. Nää terveiseni sinun luo taivaan sinilintu tuo: Vielä tavataan !\n(Tuntematon)23.2.2011 19:56\nAkia jäi kaipamaan suuri kaveriporukka.Olihan hän yrittänyt jarruttaa muutamia sekunttejaennen törmäystä ja nopeuskin oli alle 50.Kaikki tapahtuu vain niin äkkiä ettei siinä ole mahdollisuutta toimia ja eikä ehdi.Voimia teille kaikille läheisille jaksaa surun keskellä\nKULTTUURI 18.5. 22:45 5\nSuomalaismies putosi Roomassa hotellista ja kuoliULKOMAAT 18.5. 22:52 50\nPutkirikot veivät veden sadoilta VantaallaKOTIMAA 18.5. 23:03 50\nUskomaton Sveitsi jyräsi MM-finaaliin! KIEKKO 18.5. 23:06 50\nKIEKKO 18.5. 23:04 5\nKOTIMAA 18.5. 23:01 5\nULKOMAAT 18.5. 22:51 5", "timestamp": "2013-05-18T23:39:02Z", "url": "http://www.aamulehti.fi/cs/Satellite/Pirkanmaa/1194667790042/artikkeli/siuron+turmajunan+kuljettaja+ehti+hatajarruttaa+muutamia+sekunteja+menehtyi+heti.html"}