{"text": "Katuruokafestivaalit ympäri maailman – Street food carnival\nlokakuu 31, 2018 huhtikuu 17, 2019\nMikäli olet intohimoinen ruuan rakastaja, kannattaa lukea vinkkimme maailman katuruokafestivaaleista\n. Niissä yhteen kerääntyvät kokit ympäri maailman, tavoitteena tuoda uskomattoman herkullisia makuja suoraan asiakkaan saataville, ilman tarvetta käydä erikseen jokaisessa ravintolassa. Katuruokafestivaaleilla kadut täyttyvät kokeista ja asiakas saa haluamansa annoksen suoraan pannulta tai grillistä. Myytävänä on usein sellaisia herkkuja, mitä ei muualta saa tai mitä et ole koskaan kuvitellutkaan olevan. Pääasiassa on ruoka, jota voidaan valmistaa ja nauttia ulkona. Katuruokafestivaaleilla ihmisiä viihdyttää usein myös erilaiset esiintyjät kuten muusikot tai tanssijat.\nMissä festivaaleja pidetään?\nKaturuokafestivaali järjestetään suurella kädellä esimerkiksi New Yorkissa. The 9th Avenue Internation Food Festival kokoaa kadun täyteen ruokaa rakastavia ihmisiä ja tarjonta on niin laaja, että vieras maistaa todennäköisesti vain murto-osaa tarjottavissa olevista ruokalajeista. Myynnissä on mm. kreikkalaista, irlantilaista, marokkolaista ja brasilialaista ruokaa. Täällä aikaa kuluu helposti monta tuntia. Ruuan lisäksi on järjestetty myös viihdettä. Viihdettä tarjoavat eri maista tulevat tanssijat. Monikulttuurisuus edustaa loistavasti New Yorkia ja sopii kaupunkiin. Kreikan Ateenassa kadut valtaa Athens Street Food Festival. Arkkitehtuurisesti merkittävä paikka valmistellaan juuri festivaalia varten. Tarjolla on kymmeniä ja kymmeniä eri ruokalajeja. Ruuan lisäksi voit nauttia tietenkin myös juomia tai siirtyä kuuntelemaan DJ:n keikkaa. Tapahtumassa on myös esiintymässä suosittuja artisteja. Vuoden 2019 Prahan katuruokafestivaali pidetään huhtikuun 14. päivä. Tapahtumapaikkana toimii monikulttuurinen keskus, Cross Club. Paikalle odotetaan saapuvan 10 000 hengen yleisö. Festivaalin ruokatarjontaan kuuluu mm. hampurilaisia, tacoja, pizzaa ja sushia. Kokkeina toimii sekä ammattilaisia että amatöörejä ja tämä tekee festivaalista mielenkiintoisen. Luvassa on niin sekoitus erilaisia ruokalajeja, joten et varmasti jää nälkäiseksi!\nMyös Virossa järjestetään katuruokafestivaaleja. Tartu Street Food Festival on kansainvälinen ruokatapahtuma, johon saapuu ruuanlaittajia monista eri maista, tarjoten viimeisimpiä trendiruokia ja paljon muuta. Yhdessä ruokafestivaalin kanssa pääset nauttimaan livemusiikista saman tapahtuman yhteydessä olevassa TaDaa! -musiikkifestivaalissa. Luvassa on hulvatonta menoa musiikin ja herkkuruokien parissa! Seattlen suurin ruokafestivaali Seattle Street Food Festival pidettiin heinäkuussa vuonna 2018. Tällä festivaalilla kadut ovat täpötäynnä ruokakojuja ja ihmisiä jopa viiden korttelin verran. Ruokarekat ovat täynnä herkullisia ruokalajeja ja valmistajia on kymmenittäin. Tarjolla on sekä lämmintä ruokaa että jälkiruokia. Ruuan lisäksi tarjoillaan tietysti paikallista olutta ja hyvä meno jatkuu läpi koko päivän. Käy kokemassa aito seattlelainen tunnelma. Myös Suomessa järjestetään katuruokafestivaaleja. Street Food Fiesta kiertää lähes kahdessakymmenessä eri kaupungissa ja tarjoilee ruokaa esimerkiksi muiden tapahtumien yhteydessä. Lahdessa järjestetyn siivoustapahtuman yhteydessä saatiin viimeksi katuruokaa juuri Street Food Fiestan toimesta. Street Food Fiestan kojuilta voi käydä ostamassa ruokaa pahimpaan nälkään tai herkutella makealla. Kaikkea löytyy ja ruokaa voi ostaa myös kotiin vietäväksi. Osta vaikkapa erilaisia makkaroita, luksus hot dogeja, italialaista pizzaa tai vaikkapa afrikkalaistyylistä kanaruokaa. Kaikkea löytyy laidasta laitaan. Myytävää on paljon myös pelkkiä raaka-aineita, joilla voit loihtia upean aterian kotonasi. Tarjolla on laatujuustoja, -öljyjä, paljon erilaisia mausteita ja yrttejä. Voit ostaa herkullisia patonkeja tai leipiä kruunaamaan ateriasi. Mukana kiertää myös Street Art Stage, joka tarjoilee viihdettä. Lavan läheisyydessä voi istuutua alas ja rentoutua vaikkapa drinkin parissa. Lavan ohjelma ei ole joka paikkakunnalla sama, vaan se vaihtelee. Tässä tapahtumassa on muutenkin satsattu istumapaikkoihin, sillä pöytiä ja istumapaikkoja on runsaasti. Katso Street Food Fiestan verkkosivuilta kiertueen aikataulu. Kenties kiertue osuu asuinkaupunkiisi ja pääset nauttimaan sen tarjoamista antimista.", "timestamp": "2019-10-14T16:47:21Z", "url": "http://streetfoodcarnival.fi/katuruokafestivaalit-ympari-maailman/"}