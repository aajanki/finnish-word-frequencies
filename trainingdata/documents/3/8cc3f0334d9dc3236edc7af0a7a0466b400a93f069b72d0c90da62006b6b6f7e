{"text": "Jänisragu ja rosmariinipappardelle - Reseptit - Ilta-Sanomat\nJänisragu ja rosmariinipappardelle\nJänisragu on italialainen lihakastike, joka sopii hyvin pastalle.\njäniksen paisteja\nvarsisellerin oksaa\nkaltattua luumutomaattia\nkokoonkeitettyä haudutuslientä\npappardelleä\nJänisragu valmistetaan jäniksen paisteista. Mausta paistit suolalla ja pippurilla. Anna niiden maustua noin puoli tuntia.\nSulata voi haudutuspadassa ja ruskista paistit kevyesti. Kaada sitten pataan vettä niin, että paistit peittyvät. Anna liemen kiehahtaa ja kuori kauhalla pintaan kertynyt vaahto.\nPaahda porkkanat ja sipulit pannulla melkein mustiksi. Sipulit voi paahtaa kuorineen, koska kuoret antavat liemeen makua. Porkkanoiden kuori maistuu vastaavasti kitkerältä, joten porkkana paahdetaan kuorittuna. Juuresten paahtuessa kalttaa luumutomaatit ja pilko varsiselleri.\nLisää sitten pataan paahtuneet juurekset, sellerit ja tomaatit. Mausta pata laakerinlehdillä, timjamilla, suolalla ja valkopippurilla. Kaada joukkoon viimeisenä punaviini ja anna padan hautua miedolla lämmöllä noin 1,5 tuntia.\nNosta valmiit jänispaistit padasta ja siivilöi liemi. Laita liemi kattilaan ja keitä sitä niin, että siitä jäljellä noin 4 dl. Irrota jäniksen lihat luistaan ja pilko ne kuutioiksi.\nValmista sitten kastike. Leikkaa sipuli kuutioiksi ja viipaloi herkkusienet. Hienonna myös yksi kaltattu luumutomaatti. Ruskista sipulit ja sienet voissa. Lisää hienonnettu tomaatti, vehnäjauhot ja kokoon keitetty haudutusliemi. Sekoita kastike tasaiseksi ja viimeistele kermalla. Lisää joukkoon kuutioitu jäniksenliha.\nRaguun kaveriksi keitetään pappardelle-tuorepastaa. Keitä pastat reilussa suolalla maustetussa vedessä. Hienonna ruokalusikallinen tuoretta rosmariinia ja sekoita se sekä voi kypsän pastan joukkoon. Mausta pasta vielä sitruunamehulla, suolalla ja pippurilla.\nKokoa annos lautaselle ja koristele tuoreella rosmariinilla.\nSieni-kasvistäytteiset cannelonit\nYlioppilaan suklaa-vadelmamoussekakku\nSieni-kasvistäytteiset cannelonit 18.9.2008 8:39\nYlioppilaan suklaa-vadelmamoussekakku 27.5.2011 13:47\nPuhdista keho syömällä - suosi näitä ja vältä näitä raaka-aineita! 13.1.2014 12:25\nKantarellit ovat täällä – näin teet niistä täydellisen piirakan 12.8. 12:40\nIS testasi kauppojen kahvit – onko voittaja yllätys? 3.5.2016 15:31", "timestamp": "2017-08-18T23:47:59Z", "url": "http://www.is.fi/ruokala/resepti/art-2000001011476.html"}