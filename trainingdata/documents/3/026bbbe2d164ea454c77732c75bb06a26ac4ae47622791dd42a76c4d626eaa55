{"text": "Papanavaara: Missä olisin ilman kaneja?\nMissä olisin ilman kaneja?\nhttp://best4bunny.com/14-reasons-bunny-rabbits-good-health/\nTörmäsin tuollaiseen linkkiin, jossa siis otsikko suomeksi \"14 syytä miksi kanit ovat hyväksi terveydellesi\". Lukiessani tuota artikkelia sain kylmänväristyksiä ja onnenkyyneleitä kun muistelin hetkiä omien pupujen kanssa. :D\nVoiko näille olla nauramatta?\nOon joskus miettinytkin, että missähän jamassa olisin ilman kaneja. Elämään kun mahtuu niitä huonoja aikoja, pettymyksiä, surua ja monenlaista negatiivisuutta. Joskus tuntuu että nuo eläimet, etenkin kanit on auttanut omalla terapeuttisuudellaan mua jaksamaan erilaisissa tilanteissa. Aina kun mieliala painuu syystä tai toisesta maan alle, mulla tulee heti tarve suunnata kanihuoneeseen.\nJa vaikka kanit osaa aiheuttaa valtavasti päänvaivaakin, niin ihan jokainen kanihuoneessa käynti tuottaa vähintään yhden hymyn, onnen hetken tai naurahduksen. Toisinaan astuessa kanihuoneeseen ensimmäinen näky on lattia täynnä papanaa, potta myllätty likaisine puruineen lattialle ja revittyä tapettia on revitty taas vähän lisää. Ensimmäisen huokauksen jälkeen joku ihanista pitkäkorvista juoksee sun jalkoihin, nousee kahdelle jalalle, katsoo sua kauniilla silmillään ja haluaa herkkuja ja rapsutuksia. Ensimmäinen hymy sille päivää on taattu siinä vaiheessa, huolimatta siitä mikä sun mieliala on ollut koko päivän ajan, tai mikä siivo siellä huoneessa onkaan.\nRakkaat sisarukset <3 Ja revitty tapetti...\nKaneilta myös oppii todella paljon, kun jaksaa seurata niiden käyttäytymistä eri tilanteissa. Esimerkiksi oon aina ihaillut meidän kaniystävyksiä, jotka asuvat yhdessä. Niiden välille syntyy vahva side, ja oikean kumppanin osuttua kohdalle, rakkaus jatkuu aina kanin elämän loppuun saakka. Ja näin haluaisin itsenikin käyttäytyvän. :D Eli mallia vaan pupuista..\nOon oppinut kaneilta myös täsmällisyyttä. Toisinaan liian myöhäinen aamu-/iltapala aiheuttaa kaneissa tuimia katseita..\nTämä täytyy jakaa mullekin! Hande -08\nJa kuten tuolla linkissäkin on mainittu, kanit opettaa myös jakamista. Oon oppinut sen, että mitä tahansa syönkin, tai teenkin kanien läsnäollessa, mun pitää jakaa se niiden kanssa. Nuo uteliaat otukset kun haluavat tietää kaikesta kaiken, niiden pitää päästä maistamaan kaikkea ja olla kaikessa mukana.\nJa koska kaneilla on todellakin vahva oma tahto, olen myös oppinut sitä, että kaikkea ei saa mitä haluaa.. Jos kani ei halua pussailla ja halia, niin ei. Toisella kerralla sitten. Jos kani ei halua opetella temppuja, niin ei, joskus toiste... Jos kani ei halua sitä tai tätä, niin sitä ei silloin tehdä. Paitsi kynsienleikkaus. Se on tehtävä jokatapauksessa joskus.\nPuput opettaa myös rentoutumaan... Nuppu -04\nMutta ennenkaikkea, mun elämässä kanit on olleet ja ovat vieläkin niitä parhaita ystäviä, stressin vähentäjiä ja terapeutteja. En voi väittää että kanilla olisi tunnetajua, mutta silti siihen jotenkin uskoo kaikkien näiden ihanien, rakastavien kanien omistajana.\nLinkissä muuten kerrottiin jonkun sanoneen, että kanit on pieniä enkeleitä, joiden siivet vaan on muuttuneet korviksi <3\nklo 1.43 © Papanavaara / Manda\n# hande, jippu, kanin omistaminen, kanin omistamisen hyödyt, meemeli, nuppu, rakkaus kaneihin, vanhat kuvat\nElina Greus kirjoitti...\nKiva postaus ja meilläkin tuo tapetin repiminen on hauskaa (kanin osalta)\nOllaan yritetty sängyllä ja lipastoilla peittää näitä kohtia xdd\n15. toukokuuta 2015 klo 8.03\nHassua :D Oon seurannu sun blogia iät ja ajat ja vasta pari päivää sitten tajusin, että blogin takana on ihan tuttu ihminen :D\n16. toukokuuta 2015 klo 3.40\n18. toukokuuta 2015 klo 10.08", "timestamp": "2017-12-18T20:36:13Z", "url": "http://papanavaaranpuput.blogspot.com/2015/05/missa-olisin-ilman-kaneja.html"}