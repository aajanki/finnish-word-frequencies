{"text": "Ilmoittaudu SVT-koulutukseen (taso3) 3.6. mennessä |Ilmoittaudu SVT-koulutukseen (taso3) 3.6. mennessä – Suomen Suunnistusliitto\nSuomen Suunnistusliitto > huippu > Ilmoittaudu SVT-koulutukseen (taso3) 3.6. mennessä\nSuunnistusvalmentajatutkinto (SVT) on suunnattu Suunta Huipulle -kurssin (taso 2) suorittaneille tai vastaavat tiedot hallitseville nuorten/huippujen valmentajille. Koulutukseen osallistuvilta edellytetään lisäksi aktiivista toimimista valmennus-/ohjaustehtävissä.\nSuunnistusvalmentajatutkinto (SVT) alkaa heinäkuussa kansainvälisellä lähijaksolla Latviassa MM-näyttökilpailuiden yhteydessä 4.-8.7 tai erikseen sovitusti muun kotimaassa tai ulkomailla järjestettävän maajoukkueen leiri- tai kilpailutapahtuman yhteydessä. Kurssi sisältää kv-lähijakson lisäksi 3 lähijaksoa Kisakallion urheiluopistolla. Ilmoittautumiset 3.6. mennessä sähköisellä kaavakkeella.\nKoulutuksen laajuus on 6 opintoviikkoa (240 tuntia), josta lähiopetusta 110 tuntia ja etäopiskelua 130 tuntia. Lähijaksojen lisäksi kurssi sisältää käytännön valmennustehtäviä valmentajan omassa toimintaympäristössä sekä oppimistehtävien raportointia. SVT:n tutkintotodistuksen saaminen edellyttää oppimistehtävien hyväksyttyä suorittamista. Pääkouluttajana toimii päävalmentaja Petteri Kähäri.\nIlmoittautuminen tästä 3.6. mennessä\nSVT 2018-2019:\n1. lähijakso: kansainvälinen jakso, 4.-8.7. MM-näyttökilpailuiden yhteydessä Latviassa\n2. lähijakso: loka-marraskuu 2018\n3. lähijakso: tammi-helmikuu 2019\n4. lähijakso: huhti-toukokuu 2019\nKolmen viimeisen jakson aikataulutus sovitaan kurssille ilmoittautuneiden kesken.\nKotimaan lähijaksojen hinta 600-800 € sisältäen:\nmajoituksen täysihoidolla (2-3 hh)\nkoulutuskulut, mm. asiantuntijaluennoitsijoiden kulut\nKansainvälisen jakson kulut 100 % omakustanteisena (lennot, majoitukset, ruokailut ym.)\nSuunnistusseuran huipputreenit -paketin hinta kurssilaisille on 50 € (vapaaehtoinen).\nPetteri Kähäri, petteri.kahari (a) suunnistusliitto.fi, puh. 050 5642493\nEdellinen artikkeliKesän 2018 VOL-leirien lisävalinnatSeuraava artikkeliSalla Koskelalle urheilija-apuraha", "timestamp": "2020-07-15T11:40:01Z", "url": "https://www.suunnistusliitto.fi/2018/05/svt-koulutus-taso3-alkaa-heinakuussa/"}