{"text": "Paljaat rinnat mainoksessa – aiheutti 517 auto-onnettomuutta vuorokaudessa – Stara\nPaljaat rinnat mainoksessa – aiheutti 517 auto-onnettomuutta vuorokaudessa\nViihdeuutiset 16.10.2014, 11:00 · Annika Kela\nViehättävät ja etenkin vähäpukeiset naiset ovat toisinaan kiinnittäneet mieskuskien huomion ja sen seuraksena on pelti kolissut. Nyt huomiota herättävän mainoskampajan on väitetty olevan syynä yli 500 auton kolariin. Kampanjan kuvassa näkyivät naisen rinnat.\nVenäläinen mainostoimisto oli kauan pohtinut, miten he saisivat ihmiset kiinnostumaan autoihin kiinnitettävistä mainoksista. Sitten toimisto keksi, että kun 30 rekan kylkeen laitetaan mainos rinnoista, niin kenelläkään ei jää mainostila huomaamatta. Idean keksijät eivät tainneet miettiä asiaa loppuun asti, sillä kampanjan seurauksena Moskovassa raportoitiin 517 auto-onnettomuutta vuorokauden aikana.\nJotta lisävahingoilta vältyttäisiin, tuli poliiseilla kiire etsiä käsiinsä rekat, joissa mainos oli. Poliisit saattoivat rekat pois liikenteestä ja peittivät mainokset välittömästi. Mainostoimisto on pahoitellut kampanjaansa ja myöntänyt, että heidän olisi pitänyt arvata mitä seurauksia mainoksista voi tulla. Sarafan Advertising Agency on luvannut auttaa kolariin joutuneita rahallisesti, mikäli heidän vakuutuksensa ei kata vahinkoja. Paljaat rinnat olivat syynä liikennekaaokseen.", "timestamp": "2020-02-27T15:31:19Z", "url": "https://www.stara.fi/2014/10/16/paljaat-rinnat-mainoksessa/"}