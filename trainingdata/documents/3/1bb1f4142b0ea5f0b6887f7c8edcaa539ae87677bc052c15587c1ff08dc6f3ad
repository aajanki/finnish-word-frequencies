{"text": "The Offspringilta vastine entiselle basistille: ”Hänen syytöksillään ei ole minkäänlaista faktapohjaa” – KaaosZine\nThe Offspringilta vastine entiselle basistille: ”Hänen syytöksillään ei ole minkäänlaista faktapohjaa”\nToimittaja: Suvi Seppänen\t- 07.09.2019\nTsapuskan kauan odotettua EP:tä juhlittiin Semifinalissa – EP kuunneltavissa kokonaisuudessaan 22.09.2019\nThe Offspringin oikeustaisto entistä basistiaan Gregory ”Greg K.” Krieselia vastaan jatkuu. Kriesel nosti kesäkuussa kanteen yhtyeen laulajakitaristia Bryan ”Dexter” Hollandia ja kitaristi Kevin ”Noodles” Wassermania vastaan koskien yhtyeen tavaramerkkiä ja hänelle maksettuja korvauksia.\nNyt Holland ja Wasserman ovat toimittaneet kalifornialaiselle oikeusistuimelle vastineensa. Heidän mukaansa Krieselin väitteissä ei ole minkäänlaista faktapohjaa:\n”Setting aside the obvious legal arguments that there could be no such thing as an oral, permanent partnership, or a partnership which required two people to perform in perpetuity, or indeed that anybody could be compelled to perform music publicly with anybody else for a single performance no less for an endless string of performances, Kriesel’s arguments have no basis in fact.”\nKrieselin asianajaja George C. Rudolph sen sijaan kommentoi Forbesille, että ”suulliset sopimukset ovat Kalifornian lakien mukaan yhtä päteviä kuin kirjalliset”, viitaten siihen, että Hollandin ja Wassermanin mukaan Kriselilla ei ollut minkäänlaista kirjallista sopimusta heidän kanssaan yhtyeen tavaramerkkioikeuksista tai tulojaosta.\nVoit lukea Hollandin ja Wassermanin koko vastineen täältä.\nOikeustaistosta huolimatta The Offspring on julkaisemassa uutta musiikkia loppuvuodesta 2019 tai vuoden 2020 alusta.", "timestamp": "2019-09-22T08:08:39Z", "url": "https://kaaoszine.fi/the-offspringilta-vastine-entiselle-basistille-hanen-syytoksillaan-ei-ole-minkaanlaista-faktapohjaa/"}