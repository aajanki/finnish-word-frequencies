{"text": "Parhaat dokumentit, jotka tulisi nähdä ‒ katso lista!\nParhaat dokumentit, jotka kaikkien tulisi nähdä ‒ katso lista!\nAiotko viettää tänään leffailtaa? Jos kärsit samasta ongelmasta mistä suurin osa meistä kärsii, eli et osaa päättää mitä katsoisit, meillä on tarjota sinulle ratkaisu. Kokosimme nimittäin yhteen parhaat dokumentit, jotka kaikkien tulisi nähdä edes kerran elämänsä aikana. Dokumenttielokuva ei välttämättä ole aina se ensimmäinen vaihtoehto, kun haluat rentoutua elävän kuvan äärellä, mutta voimme luvata, että nämä dokumentit sekä viihdyttävät sinua että informoivat erittäin tärkeistä aiheista. Välillä on hyvä kääntää katse pois sieltä tosi-tv-maailmasta ja sivistää itseään ‒ eihän sitä tiedä, jos innostuisit vaikka hakemaan Haluatko miljonääriksi? -ohjelmaan ja vastaan tulisi kysymys juurikin näistä dokumenteista! Silloin olisi yleissivistystä kiittäminen. Katso lista dokumenteista alta! Nämä eivät ole paremmuusjärjestyksessä, sen saat päättää ihan itse.\nDokumentti kertoo suomalaisesta sukellusporukasta, joka kohtasi tragedian ja loppunsa Norjassa vuonna 2014. Pitkä ja ahdas luolasto nielaisi porukasta kaksi sukeltajaa sille tielleen, eivätkä nostoryhmätkään saaneet sukeltajia pelastettua. Tapaus sai runsaasti huomiota mediassa, ja luolissa sukellus kiellettiin. Aikamoinen katselukokemus varsinkin ahtaanpaikankammoisille.\nVuonna 2013 ilmestynyt dokumentti kertoo Tilikumista, valaasta, joka elää vankeudessa ja joka pakotetaan esiintymään lukemattomille katsojille. Dokumentissa paljastuu erittäin julmia faktoja vankeudessa elävien eläinten kohtelusta, kouluttajien kuolemista ja vesipuistoteollisuuden juonitteluista. Mitä tapahtuu kun nämä suunnattoman älykkäät eläimet pakotetaan ihmisten orjiksi eikä niiden elintilasta välitetä?\nDokumentti julkaistiin vuonna 2015 ja se kertoo Thaimaassa asuvasta Tuomaksesta, jonka liian halpa Chang ja viina ovat vieneet mennessään. Tuomas Kelaa eivät enää ystävätkään auta, kun kaikki annetut eurot ja bahtit menevät alkoholiin. Heikki Häkkinen ja Joni Luomanen, jotka ovat tämän dokumentin takana, eivät voi kääntää katsettaan ja lähtevät hakemaan kaverinsa pois toimittaakseen hänet hoitoon Suomessa. Mutta missä on Tuomas?\nTämä on kertomus amerikkalaisesta ruokateollisuudesta ja geenimuuntelusta. Mitä kaikkea tulemmekaan pistäneeksi suuhumme sen kummempia miettimättä ja kyseenalaistamatta? Mitä lehmille oikeasti syötetään siellä rapakon takana ja mitä se meille aiheuttaa? Dokumentti on julkaistu vuonna 2009 ja meille suomalaisillekin katsomisen arvoinen, sillä jenkkien ruokateollisuus ulottuu maapallon ympäri. Tämän dokumenttielokuvan jälkeen olet astetta fiksumpi ruokaympyräsi ja kauppaostostesi suhteen.\nVuonna 2013 julkaistu suomalainen dokumentti seuraa suomalaisten nuorten työttömien ja syrjäytyneiden elämää, kun he haahuilevat jaksamisensa rajoilla ja yrittävät selviytyä niillä korteilla, jotka heille on annettu. Nuoret koittavat löytää paikkansa yhteiskunnassa samalla kun alkoholismi, pitkäaikaistyöttömyys sekä päihde- ja mielenterveysongelmat ovat arkipäivää. Tukikohtana toimii nuorisosäätiön vuokratalo Itä-Helsingissä. Mitä tämä betonikuutio pitääkään sisällään? Silmiä avaava dokumentti varsinkin heille, joille pumpuli on ollut kasvualustana.\nTämä dokumenttielokuva vuodelta 2007 on oikeastaan kolmeosainen, mutta varsinkin sen toinen osa ”All the World’s a Stage” eli suomeksi ”Koko maailma näyttämönä” kertoo 11.9.2001 tapahtuneesta terrori-iskusta Yhdysvaltojen New Yorkiin. Dokumentti väittää, että iskujen joko annettiin tapahtua tai ne olivat osa Yhdysvaltojen salaista operaatiota, jonka avulla luotiin paniikkia kansan keskuuteen ja annettiin oikeutus terrorisminvastaiseen sotaan. Tämän dokumentin jälkeen kysyt itseltäsi, mihin sinä uskot?\nVuonna 2006 julkaistu dokumenttielokuva on voittanut jopa Oscarin, eikä syyttä. Tämä ilmastonmuutosdokumentti on Al Goren käsityötä, ja se kertoo ilmastonmuutoksesta ja kertoo arvioita sen vaikutuksista. Pelko mannerjäiden nopeasta sulamisesta on dokumentin ydin. Katso, ketä Yhdysvaltain presidenttiä syytettiin osin tästä asiasta, kuka oli uhka maailman tulevaisuudelle?\nLähteet: www.episodi.fi, www.leffatykki.com, wikipedia\nKuva: www.hymyjenmaa.com\n8 ravintolamokaa, joita et ole ennen tiennyt tekeväsi!\nNäin pääset vielä kesäkuntoon – katso top 5 vinkit", "timestamp": "2020-02-17T21:55:39Z", "url": "https://sketsi.net/2017/03/parhaat-dokumentit-jotka-kaikkien-tulisi-nahda-%E2%80%92-katso-lista/"}