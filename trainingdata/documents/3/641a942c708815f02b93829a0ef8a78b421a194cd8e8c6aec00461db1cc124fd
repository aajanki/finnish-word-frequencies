{"text": "Empun köökissä: Pizza väärin päin\nEnpä ole koskaan tullut ajatelleeksi, että pizzan voisi kokata nurin päin – pohja päälle ja täyte pohjalle. No nyt olen testannut sitäkin.\nHyvin yksinkertainen resepti on peräisin jälleen BBC Lifestylen Nigel Slater's Simple Cooking -sarjasta. Juuston määrä ruoassa on melkoinen, mutta minunlaistani juustofanaatikkoa se ei ainakaan haitannut.\nOhje on muunneltavissa sen mukaan mitä kaapista sattuu löytymään ja mistä tykkää. Parmesanin tilalla voi käyttää vanhoja juustonkänttyjä, kuivannutta leipää löytynee melkein joka taloudesta ja ylikypsät tomaatit ovat mitä parhain täyte tähän pizzaan.\nPizza väärin päin (kahdelle)\n1 kuivannut, pieni vehnäsämpylä\nMurustele sämpylä monitoimikoneella. Laita pilkotut tomaatit laakean uunivuoan pohjalle ja mausta pippurilla ja oliiviöljyllä. Ripottele pinnalle sämpylämurut ja parmesanraaste. Paista uunissa 250 asteessa ylimmällä tasolla, kunnes pinta on kullanruskea.\nPalastele mozzarellat lautaselle ja laita sekaan salamia. Tee kastike. Soseuta basilika, persilja ja oliiviöljy kastikkeeksi. Mausta halutessasi mustapippurilla ja suolalla. Tiputtele kastiketta pohjan päälle. Nostele kuuma tomaatti-parmesanseos pohjan päälle.\nLähettänyt Empun köökissä klo 15.08\nTunnisteet: Kasvikset, Liha, Suolaiset leivonnaiset", "timestamp": "2019-01-20T15:02:33Z", "url": "http://empunkookissa.blogspot.com/2013/03/pizza-vaarin-pain.html"}