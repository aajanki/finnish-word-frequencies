{"text": "Ryhmän pääsihteerille yllätys: Kansanedustaja Torvinen (sin.) kertoo poliittisesta tulevaisuudestaan – Forssan Lehti\nRyhmän pääsihteerille yllätys: Kansanedustaja Torvinen (sin.) kertoo poliittisesta tulevaisuudestaan\n7.11.2017 00:00 Päivitetty 15.8.2018 11:37\n“Päätös on tehty. Pidän tiedotustilaisuuden eduskunnassa klo 13.30. Puoli vuotta kypsytti. Nyt on ratkaisun hetki. Elämä On.”\nNäillä sanoilla ja määreellä motivoitunut Sininen tulevaisuus -ryhmän kansanedustaja Matti Torvinen kuvaavaa tuntojaan Facebookissa.\nTorvinen on luvannut tiedotustilaisuudessa kertoa minkälaisia ratkaisuja hän on päättänyt tehdä oman poliittisen tulevaisuutensa ja Sinisen tulevaisuuden suhteen\nLännen Media ei tavoittanut Torvista kommentoimaan asiaa.\nSinisten ryhmäkanslian pääsihteeri Jouni Westlingille tieto Torvisen tiedotustilaisuudesta tuli yllätyksenä.\n-Torvisen aikeistakaan ei ole tietoa, hän kommentoi.\nPerussuomalaisten Lapin piirin puheenjohtajana toiminut Torvinen erosi perussuomalaisista kesäkuun lopussa. Torvinen nousi heinäkuun alussa eduskuntaan Hanna Mäntylän siirryttyä Euroopan neuvoston sihteeristöön.\nSinisen tulevaisuuden eduskuntaryhmällä on nyt 19 kansanedustajaa. Perussuomalaisessa ryhmässä on 17 edustajaa.\nSininen tulevaisuus muodostettiin viime kesänä, kun osa perussuomalaisten kansanedustajista perusti uuden ryhmän. Sen perustamisen taustalla on Jussi Halla-ahon valinta perussuomalaisten puheenjohtajaksi.\nUusi ryhmä käytti ensin Uusi vaihtoehto -nimellä, mutta elokuussa nimeksi vaihtui Sininen tulevaisuus. Ryhmä keräsi 5000 kannattajakorttia lokakuun puolivälissä ja käynnisti puolueeksi rekisteröintiprosessin.", "timestamp": "2019-11-20T02:11:42Z", "url": "https://www.forssanlehti.fi/uutiset/ryhman-paasihteerille-yllatys-kansanedustaja-torvinen-sin-kertoo-poliittisesta-tulevaisuudestaan-13081"}