{"text": "Postilakon vaikutukset Lohjan sosiaali- ja terveyspalvelujen toimintaan - Kaupunkilehti Ykkös-Lohja\nToimittaja 11.11.2019\nMaanantaina 11.11.2019 alkoi Postin henkilöstöä edustavan PAU:n lakko. Lakko voi jatkua jopa kaksi viikkoa. Lohjan kaupungin toiminnassa ongelmia tulee olemaan kirjepostin välityksessä. Ajanvarauskirjeet eivät tule perille, päätöksiä ja epikriisejä ei saada toimitettua eivätkä myöskään asiakaslaskut kulje. Kiireellisissä asioissa Lohjan kaupungin työntekijät ovat yhteydessä puhelimitse.\nMikäli odottaa ajanvarauskirjettä, voi soittaa terveyskeskuksen tai hammashoidon numeroihin tai lähettää sähköpostia. Mikäli asiakkaan tulee saada omaan terveydentilaansa liittyvä kiireellinen lausunto tai esimerkiksi omaisen tai läheisen kuolintodistus kaupungin palveluista, hänen tulee olla yhteydessä siihen yksikköön, josta lausuntoa on pyydetty (esimerkiksi oma terveysasema tai asumispalveluyksikkö). Lohjan kaupunki ei lähetä potilasasiakirjoja tai ajanvarauksia sähköpostilla.\nMahdolliset kirjalliset kysymykset voi osoittaa sähköisesti Lohjan kaupungin kirjaamoon kirjaamo@lohja.fi. Kirjaamo välittää kysymyksen oikeaan paikkaan. Kanta-palvelun kautta saa tarvittaessa reseptit uusittua. Kanta-palvelun kautta voitte myös lukea lääkäreiden lausunnot ja laboratoriokokeiden tulokset.\nPREVIOUS Previous post: Energiatehokkuudesta ja sen sellaisesta\nNEXT Next post: Maamiesseurat heräsivät Länsi-Uudellamaallakin 1900-luvun alussa\nSp-Koti - Länsi-Uudenmaan Asuntovälitys Oy LKV:n uusi toimitusjohtaja", "timestamp": "2020-07-11T13:27:01Z", "url": "https://www.ykkoslohja.fi/postilakon-vaikutukset-lohjan-sosiaali-ja-terveyspalvelujen-toimintaan/"}