{"text": "WSOP: Ryan Welch Triple Chancen mestari | Pokeriuutinen | Pokeritieto.com\nWSOP: Ryan Welch Triple Chancen mestari\nJulkaistu: 2 heinäkuu, 2010 - 09:23, JME\nTurnauksen 51, $3.000 Triple Chance NLHE, mestari on ratkennut Suomen aikaa aamukymmeneltä. Hänen nimensä on Ryan Welch, ja ensimmäisen rannekkeensa lisäksi hän kuittaa komean 559.371 dollarin palkintoshekin.\nWelch hallitsi heads-upia, mutta Jon Eaton tuli kerta toisensa jälkeen takaisin. Puntit tasoittuivat, kun Eaton meni all-in AJs:llä ja sai maksun Welchin KQs:ltä. Pöytä oli jännittävä: ensin Welch floppasi rouvan, mutta floppi myös antoi Eatonille tuplaväliinvedon. Turnissa hän sai vielä värin vedon. Riveristä hänelle sitten napsahti suora ja tuplat, joilla stäkit tasoittuivat.\nViimeinen jako ei ollut samalla tavalla jännittävä. Welch korotti pre-flop ja Eaton maksoi. Floppi 9 7 6 meni sökönä, mutta turnissa 10 Eaton löi ja sai maksun. River oli K . Eaton löi ja joutui kovan paikan eteen, kun Welch meni all-in yli 3 miljoonaa, kun potissa oli vain 1,9 miljoonaa. Eaton mietti minuuttikaupalla, mutta maksoi lopulta.\nWelch hyppäsi saman tien ylös tuolistaan ja näytti saletit; Q J . Tasaiset stäkit laskettiin, minkä jälkeen voitiin todeta, että Welchillä oli hieman enemmän kuin Eatonilla, jonka käsi jäi arvoitukseksi.\nWSOP Event 51, $3.000 Triple Chance NLHE\nTurnauksen ratkaisuista kertoo WSOP:n kotisivu.", "timestamp": "2018-01-23T15:46:23Z", "url": "https://www.pokeritieto.com/pokeriuutiset/wsop-ryan-welch-triple-chancen-mestari.html"}