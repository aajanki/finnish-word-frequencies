{"text": "Potilasohje rintasyöpäleikkaukseen tulevalle naiselle leikkaussali- ja heräämöhoidosta\nMöttönen, Henriikka; Mäkinen, Henna (2010)\nHenriikkaHenna.pdf (911.4Kt)\nMöttönen, Henriikka\nhttp://urn.fi/URN:NBN:fi:amk-2010120116572\nOpinnäytetyön aiheena oli rintasyöpää sairastavan naispotilaan ohjaus leikkaus- ja heräämöhoitotyön näkökulmasta. Tuotteena syntyi kirjallinen potilasohje leikkaukseen tulevalle potilaalle. Potilasohje tullaan antamaan rintasyöpäleikkaukseen tulevalle potilaalle jo synnyttäneiden ja naistentautien osastolla potilaille, joiden leikkauspäätös on varmistunut. Opinnäytetyömme toteutettiin yhteistyössä Kainuun keskussairaalan leikkaus- ja anestesiaosaston, kuntoutusohjaajan ja synnyttäneiden ja naistentautien osaston työntekijöiden kanssa. Työn tilaaja oli Kainuun maakunta -kuntayhtymä, johon Kainuun keskussairaalan leikkaus- ja anestesiaosasto toimii.\nOpinnäytetyön tarkoituksena oli tuottaa potilasohje rintasyöpään sairastuneelle naispotilaalle, joka sisältää tiedon leikkaussalissa ja heräämössä tapahtuvasta hoidosta. Opinnäytetyön tavoitteena oli saavuttaa tuotetun potilasohjeen avulla potilaalle informatiivisesti ja emotionaalisesti turvallinen leikkaus- ja heräämövaihe. Tavoitteena oli myös helpottaa naispotilaan valmistautumista leikkaus- ja heräämöhoitoon. Samalla perioperatiivinen hoitohenkilökunta edistää entisestään emotionaalisen kohtaamisen osaamista ja tietoa siitä, miten potilas toivoisi itseään ohjattavan. Tavoitteenamme oli myös parantaa omaa osaamistamme rintasyöpäpotilaan kokonaisvaltaisesta hoidosta ja ohjauksesta.\nAineistoa opinnäytetyöhömme keräsimme teoriatiedosta ja teimme kyselylomakkeen rintasyöpäleikatuille potilaille. Vastausten ja teoriatiedon perusteella kokosimme potilasohjeesta potilaiden tarpeiden mukaisen. Kyselylomakkeet jaettiin yhteistyössä syöpätautienpoliklinikan ja synnyttäneiden ja naistentautien osaston työntekijöiden kanssa. Kyselyn tuloksista selvisi, että potilaat olivat pääasiassa tyytyväisiä saamaansa hoitoon ja saadun tiedon määrään. He olivat kokeneet olonsa turvalliseksi leikkaus- ja heräämöhoidon aikana. Potilaat olisivat kaivanneet hoitajilta enemmän ohjausta leikkaus- ja heräämöhoidon aikana. He olivat kuitenkin tyytyväisiä hoitajien asiantuntevaan ohjaukseen.\nPotilasohjeesta hyötyvät rintasyöpäleikkaukseen tulevat potilaat, leikkaus- ja anestesiaosaston sekä synnyttäneiden ja naistentautien osaston henkilökunta. Potilasohjetta muokkaamalla sitä voidaan hyödyntää myös muissa leikkauksissa. Jatkotutkimusaiheina voisi olla potilasohje rintasyöpäpotilaan pre- ja postoperatiivisesta hoidosta. Tämä tuli esille työntilaajalta, kun teimme potilasohjetta. Toisena jatkotutkimusaiheena voisi olla tekemämme potilasohjeen hyödyllisyyden ja käytön selvittäminen potilailta ja/tai hoitajilta.", "timestamp": "2019-02-18T22:40:39Z", "url": "https://www.theseus.fi/handle/10024/24448"}