{"text": "Helsinki - Kotka ilman vt7:aa? [Arkisto] - Fillari-lehden foorumi\nFillari-lehden foorumi > Fillari-lehden keskustelut > Pyörämatkailu > Helsinki - Kotka ilman vt7:aa?\nNäytä tavallinen näkymä : Helsinki - Kotka ilman vt7:aa?\n11.08.2012, 12.58\nEli otsikossa tärkein kysymys; pääseekö Kotkasta Helsinkiin ilman pyöräilyä valtatie 7:lla? Loviisa - Pyhtää -väli on varmaankin erityisen kiusallinen. Ns. Vanhaa Helsingintietä varmaan pääsee näppärästi Loviisasta eteenpäin, mutta onko pyöräteitä osuudella? Lisäksi moottoritietyömaa sotkee pyöräilyä varmasti jonkin verran? Suunnitelmissa on hydridiharrastelijäpyöräilijän ensimmäinen päivämatka ja illalla bussilla takaisin. Sillä ei ole merkitystä miten paljon hiekkatietä matkalle sattuu.\nyst. t. Ville S, Kotka\n11.08.2012, 15.55\nKyllä just toi Pyhtää kk - Tesjoki väli on se, jossa ei ole oikein muuta vaihtoehtoa kuin Valtatie 7.\nVäli ei tosin ole kovin pitkä, n. 10 km koko matkasta on kestettävissä valtatien reunaa.\nAlussa kiertely onnistuu esim. Huutjärvi, Siltakylä, Länsikylä (hiekkaa osa),Pyhtää kk reittiä. Tai jos ajaa kilsan Siltakylän jälkeen\nison tien laitaa niin sitten Purolan kierrolla.\nTesjoelta Loviisaan pyörätie, Loviisan jälkeen jonkin aikaa pyörätietä, Koskenkylän kohdalla pätkä pyörätietä jne.\nEli isompien kylien ja taajamien kohdalla pyörätietä, muuten pitää ajella ajoradan reunaa. Sama oikeastaan koko loppumatkan.\nYhtenäinen pyörätie vasta muistaakseni Söderkullasta Hesaan.\n12.08.2012, 00.55\nOk. Kiitos. Paneudumpa Google Mapsiin ja palaan reittiehdotuksella asiaan.\n12.08.2012, 16.34\nTällaiseen päädyin: http://goo.gl/maps/yles4\n12.08.2012, 17.31\nSulla on siitä Ahvenkoskelta alkaen tai oikeastaan jo ennen sitä yksi kierto ja siitä\nsiis Hesaan päin sellaisia metsäpätkiä, joista mulla ei ole mitään havaintoa.\nNe ovat varmasti pääosin ok hiekkatietä, mutta saattaa olla että osa kierroista voi\nolla vaikea löytää, koska tien reunat täynnä isoja työmaita.\nToivottavasti ajokelpoisia !\n12.08.2012, 18.02\nToissakesänä ajoin Vantaa-Hamina välin, eikä tuo vt7 pätkä ole niin paha kuin voisi olettaa. Autot ja rekat jättivät hyvin väliä. Tietysti nuo tietyömaat tuovat tällä hetkellä oman bonuksen tuohon reittiin.\n13.08.2012, 19.28\nUseamman kerran vastakkaiseen suuntaan Espoo - Kotka (Meripäivät jee!) ajaneena voin sanoa, että vaikka se Tesjoki - Huutjärvi väli vt7:aa pitkin onkin hieman ikävä, kun rekkoja menee vierestä, niin se on kuitenkin aika nopeasti poljettu kun on kuitenkin suoraa ja selkeätä reittiä. Ja pääosin on kuitenkin riittävästi piennarta. Toki Pyhtään Kirkonkylän kohdalla on hieman ahtaita paikkoja, juuri tietyömaan takia, mutta en silti lähtisi hirveästi kiertelemään. Porvoon läpi polkemisessa on sitten omat haasteensa.\n14.08.2012, 09.31\nSulla on siitä Ahvenkoskelta alkaen... pääosin ok hiekkatietä, mutta saattaa olla että osa kierroista voi\nMää olin touko-kesäkuussa 4 viikkoa kenttähommissa juurikin tuolla Loviisa-Kotka -välillä ja iltaisin tuli pyöräiltyäkin seudulla.\nNoissa Tesjoki-Ahvenkoski -koukkauksissa ei ole mitään mieltä ja lisäksi Ahvenkosken länsipuolella on sellaiset työmaat, ettei sinne ole pääsyäkään.\nKauanko ajaa kilometrin valtatietä? Jotain 2-3 minuuttia, ei sellaisen takia kannata lähteä koukkaamaan umpiperille.\nJOS haluaisi ajaa hienoissa maaseutu- ja metsämaisemissa mää ajaisin esim. Marinkylän ja Purolan kautta ja Huutjärven jälkeen Heinlahden kautta tai edes Mokrantietä.\nPurolaan ei toisaalta kannata poiketa kun tuo Kuninkaantie Pyhtää kk-Huutjärvi on aika kiva.\nJotenkin näin.\nhttp://goo.gl/maps/uGdxO\nTästä (http://kansalaisen.karttapaikka.fi/linkki?scale=16000&text=Autolla+ei%2C+fillarilla+joo&srs=EPSG%3A3067&y=6705996&x=473151&lang=fi) pääsee fillarilla oikaisemaan vanhalle tielle kohti Pyhtään kirkkoa, ilman että tarvitsee poiketa tuonne Huvikallioiden suuntaan.\nSitäpaitsi siellä tien lopussa on vanhoja hiekkakuoppia, joissa oli polveen asti vettä kesäkuun puolivälissä :)\n17.08.2012, 16.46\nJoo matka menikin erittäin mukavasti. Itseasiassa parhaimmistoa oli polvea vt7:n laidassa, kun piennar oli niin leveä ja liikenne enintään kohtalaista. Pari kertaa rekan ilmavirta meinasi huolestuttaa kuljettajaa, muttei sen useammin. Yhtään kiertotietä en polkenut, vaan lyhyintä / järkevintä reittiä eli käytännössä vt7 + vanha Helsingin tie. Sutela - Kamppi -reissusta tuli noin 140km. Pyöräilyaikaa noin 6,5h ja kokonaismatka-aikaa noin 8h.\n19.08.2012, 20.44\nhydridiharrastelijäpyöräilijän ensimmäinen päivämatka\nOnnittelut ensimmäisestä Hesan retkestä!\n29.09.2012, 23.57\nJa sitten kun aikanaan moottoritie valmistuu niin tuollahan avautuu kokonaan uuden reitit ja tiet. Ahvenkoski, Ruotsinpyhtää, Pyhtää, Kuninkaankylä ja Vastila jne. Sellaisia mestoja joita ei nyt ole tullut ajeltua tuon vt7 (Tesjoelta itään) hankalan osuuden vuoksi.", "timestamp": "2019-06-25T20:23:31Z", "url": "http://www.fillarifoorumi.fi/forum/archive/index.php/t-46725.html?s=e335c22cc1e545b06e2af96c62c0963f"}