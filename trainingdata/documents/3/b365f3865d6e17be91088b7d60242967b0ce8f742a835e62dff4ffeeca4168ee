{"text": "Aloittaako Kevin Lankinen kautensa NHL:ssä? Asiantuntijalla selkeä näkemys | SuomiKiekko\nAloittaako Kevin Lankinen kautensa NHL:ssä? Asiantuntijalla selkeä näkemys\nLeijonien mukana sensaatiomaisesti kautensa MM-kultaan päättänyt maalivahti Kevin Lankinen on jo alkanut valmistautumaan tulevaa NHL-kautta varten.\nViime kaudella AHL:n ja ECHL:n välillä pompotellut nuorukainen tähtää varmasti huikeiden MM-kisojen siivittämänä NHL-paikkaa Chicago Blackhawksin rosterista.\nTehtävä ei ole kuitenkaan helppo, sillä Blackhawksilla on monta maalivahtia taistelemassa samasta 35-vuotiaan Corey Crawfordin kakkosmiehen tontista.\nLankisen suurimpia kilpailijoita NHL-paikasta ovat Colin Delia, sopimukseton Anton Forsberg sekä mahdollisesti KHL:stä NHL:ään siirtyvä Ivan Nalimov.\nThe Athletic -lehden toimittaja Scott Powers näkee, että Delia on tästä nelikosta kaikista vahvimmilla NHL-paikan suhteen, mutta Lankisen yllätysmahdollisuutta ei ole poissuljettu.\n– Lankisella on ulkopuolinen mahdollisuus työntää Colin Delia ulos kakkosmaalivahdin tontilta, jos hän loistaa harjoituskaudella. Uskon silti, että hän aloittaa kautensa AHL:ssä ykköstorjujana, Powers kirjoitti artikkelissaan.\nEdellinen artikkeliEnää alle kaksi kuukautta! Kotimainen kiekkokausi alkaa taas legendaarisella tavalla\nSeuraava artikkeliKaapo Kakko sai Venäjän kultaluotsin ällistymään – heitti pöytään kovan arvion: ”Olisin yllättynyt, jos…”", "timestamp": "2019-08-20T07:08:59Z", "url": "https://www.suomikiekko.com/2019/06/aloittaako-kevin-lankinen-kautensa-nhlssa-asiantuntijalla-selkea-nakemys/"}