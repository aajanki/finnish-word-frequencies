{"text": "Uutisia vuodelta 2011 | Espanjan Katukoirat ry\n27.12.2011 Nyt on mahdollisuus ostaa kalentereita ja muita kannatustuotteita, joiden tuotot menevät koirien hyväksi Espanjaan. Seinäkalenterit ovat 15 euroa, pöytäkalenterit 10 euroa, värikkäät ristirannekkeet 3 euroa ja samoin myös onnen luut ovat 3 euroa. Lisätietoja tuotteista saa Lealta, joka vastaa tilauksista. Tilaukset tehdään Lealle osoitteeseen: lea.espanjankatukoirat@gmail.com ja ne maksetaan yhdistyksen tilille: Nordea 124430-115111. Tilaukset toimitetaan postitse ja postikulut tulevat riippuen paketin koosta. Tuotteita voi ostaa myös kuukausitapaamisista!\n23.12.2011 – Espanjan katukoirat ry haluaa kiittää kaikkia yhteistyöstä ja tuesta näin joulun alla ja vuoden vaihtuessa seuraavaan. Sydämellinen kiitos vapaaehtoisille, jotka tekevät työn mahdolliseksi ja kaikille yhdistystä tukeneille ja tavaroita lahjottaneille ihmisille! Lähetämme paljon jouluterveisiä kaikille koirille ja työn tekijöille Espanjan tarhoille sekä iloisia joulutoivotuksia Suomeen adoptoiduille koirille! Joululähetys on nyt saapunut Espanjaan ja tässä muutama kuva kaikista tavaroista ja joululahjoista. KIITOS KAIKILLE KERÄYKSEEN OSALLISTUNEILLE VIELÄ KERRAN!TOIVOTAMME KAIKILLE RAUHALLISTA JOULUA JA ILON TÄYTEISTÄ UUTTA VUOTTA 2012 !!!\n13.12.2011 – Joulukeräys 2011 saatiin päätökseen mahtavalla määrällä lahjoituksia! Äärettömän suuret kiitokset kaikille Teille, jotka osallistuitte tavalla tai toisella keräykseen! Saimme uskomattoman määrän koirien herkkuja, ruokaa, pantoja, valjaita, remmejä, fleecejä, leluja, tarvikkeita ja lääkkeitä.\nLähetys on jo puolessa välissä matkaansa ja on todennäköisesti perillä tarhoilla tämän viikon lopussa.\nSaimme myös rahalahjoituksia 780 euron edestä, suuren suuri kiitos jokaisesta eurosta! Varat on tilitetty Anbadin Susannalle, joka ostaa niillä koiranruokaa sekä Anbadin että Los Barrioksen tarhoille.\nYhdistyksemme kiittää vielä kerran sydämellisesti kaikkia lahjoittajia, yhteistyötarhojemme koirat saavat todellakin iloiset joulujuhlat!\n27.11.2011 – Kuluvan viikonlopun aikana uusiin koteihinsa ovat saapuneet Wildo, Harry, Dolly, Lola, Isa ja Capuchino. Tervetuloa Suomeen!\n20.11.2011 – Viime yönä Suomeen lensivät Dubi, Ginger ja Happy. Tervetuloa kotiin!\n17.11.2011 – Espanjan Katukoirat ry osallistui Lemmikkimessuille 12-13.11.2011.\nAhkerat vapaaehtoisemme Anne, Pihla, Miina, Sini, Sonja, Hanna ja Mari sekä edustuskoirat Lorenzo, Linda ja Zula jakoivat onnistuneesti tietoa yhdistyksen toiminnasta, adoptoitavista koirista sekä eläinten tilanteesta Espanjassa. He saivat kerättyä lähes 800 euroa arpojen ja kannatustuotteiden myynnillä, todella hieno suoritus! Tuotot on jo lähetetty lyhentämättömänä ANBADin tarhalle, koska sieltä oli taas varat ja koiranruoka loppu.\nSuuret kiitokset kaikille tapahtumaan tavalla tai toisella osallistuineille! Iso kiitos Kanalle, jonka ansiosta pystyimme messuille osallistumaan!\n30.9.2011 – Yhdistyksemme haluaa suuresti kiittää hyväsydämisiä vapaaehtoisiamme, jotka ovat lahjoittaneet kirpputorituottonsa Espanjan Katukoirat ry:lle! Lahjoitukset ohjataan eteenpäin Triple A:lle, joka kustantaa näistä varoista kahden seniorikoiran, Pion ja Geven lääkityksen sekä muun tarvitseman erityishoidon pitkäksi aikaa.\nLisäksi yhdistyksemme on päättänyt lahjoittaa Triple A:lle varat Dino-yorkin jalkaleikkaukseen. Sillä on vanha, hoitamaton murtuma jalassa, mutta eläinlääkärit sanovat Dinon toipuvan täysin ja jalan tulevan entistä paremmaksi, kunhan murtuma korjataan metallilevyllä. Lisätietoja Dinosta löytyy pienistä kotia etsivistä koirista.\nKoirien herkkuja otetaan vastaan! Lea on lähdössä Espanjaan tarhamatkalle ja ottaisi mielellään mukaansa viemisiksi koirien puruluita, herkkuja, pantoja, hihnoja yms. kevyttä ja matkalaukkuun sopivaa. Jos haluat osallistua, toimitathan herkut Lealle 15.10.2011 mennessä. Tarkempia tietoja yms: lea.espanjankatukoirat @ gmail.com (poista välilyönnit @-merkin molemmin puolin!)\n25.9.2011 – Kovin toivotut ja kauan odotetut kuukausitapaamiset ovat täällä ja ensimmäinen tapaaminen pidetään sunnuntaina 16.10.2011 klo 14 Pitkäkosken koirapuistossa! Tulethan tapaamaan muita Katukoirien kautta tulleita koiria omistajineen. Tervetulleita ovat myös kaikki muutkin koirat karvoihin katsomatta, kunhan rokotukset ja madotukset ovat kunnossa. Myös kaikki toiminnastamme kiinnostuneet ja koirattomat ihmiset ovat sydämellisesti tervetulleita! LisätietojaTAPAHTUMAKALENTERISTA\nVuotuinen jäsenkirje on lähetetty 25.9.2011 kaikille sähköpostiosoitteensa ilmoittaneille! Jos et ole saanut kirjettä, olethan sähköpostitse yhteydessä jenni.espanjankatukoirat @ gmail.com (poista välilyönnit @-merkin molemmin puolin!) niin saamme yhteystietosi ajan tasalle!\n16.9.2011 – Viime yönä Helsinki-Vantaalle saapui kaksi lentoa, joissa kotiin lensivät Jonny, Twix, Jocky, Rocky, Audrey Hepburn, Chipie ja Abuela. Tervetuloa Suomeen!\n11.9.2011 – Viime yönä Suomeen lensivät Pucci, Dartañan ja Ella. Tervetuloa kotiin!\n6.9.2011 – Viime yönä Suomeen lensivät Cola ja Champi. Tervetuloa kotiin!\n22.8.2011 – Lisätty TAPAHTUMAKALENTERIin tietoja tulevista tapahtumista, kuten LÖYTÖKOIRALAUANTAI – RESCUEKOIRATAPAHTUMA ALPPILASSA, HELSINGISSÄ 27.8.2011\n11.8.2011 – Triplestä kuuluu jälleen huonoja uutisia. Tarha on nyt ääriään myöten täynnä koiria ja kissoja, joten Triplen toimikunta on päättänyt, ettei uusia eläimiä oteta toistaiseksi vastaan ollenkaan.\nTriplessä 10.8.2011, kuva: Marianna Alanen\nNyt tarvittaisiin ennen kaikkea uusia adoptioita! Yhdistyksemme pyrkii auttamaan Tripleä ja tuo joitain koiria Suomeen kotihoitoon sitä mukaa kuin luotettavia kotihoitopaikkoja löytyy.\n30.7.2011 – Eilen lähti taas T-Taxin kyydillä lentobokseja, tarvikkeita ja koiranruokaa Espanjaan. Olimme saaneet jälleen mukavasti pantoja, taluttimia, erilaisia hoitotarvikkeita ja -välineitä ja leluja, suurkiitos näistä kaikille lahjoittajille! Lisäksi vapaaehtoiset olivat hankkineet suureen koiranruokalahjoituksen, josta lähetettiin nyt n. 1300kg nappulaa yhdistyksen kustannuksella Anbadille ja Los Barriokseen. Ruoka meneekin jälleen tarpeeseen, varsinkin Los Barrioksessa on ruoka ollut hetkittäin kokonaan loppu, koska on lomakausi ja myös vakituiset lahjoittajat lomailevat.Yhdistyksemme kiittää sydämellisesti kaikkia lahjoittajia sekä henkilöitä, jotka työpanoksellaan mahdollistivat tämänkin lähetyksen matkaan lähtemisen!\n18.7.2011 – Viime yönä Suomeen saapui kaksi lentoa, joilla uusiin koteihin lensivät Theo, Leo, Linda ja Babygirl sekä Marisol, Cody, Duke ja Coco. Tervetuloa kotiin!\n17.7.2011 – Viime yönä Suomeen lensivät Pitufo, Lucky, Rolo ja Molly. Tervetuloa kotiin!\n16.7.2011 – Viime yönä Suomeen lensivät Cooky, Peggy ja Pepino omiin koteihinsa sekä Lady Helsinkiin kotihoitoon. Tervetuloa!\nSaimme eilen tiedon, että kummikoiramme Madison on saanut Espanjasta rakastavan, loppuelämän kodin! Oikein paljon onnea herttaiselle Madisonille kodista ja suuret kiitokset kaikille Madisonin kummeille!\n9.7.2011 – Ikäviä uutisia Triplestä. Viime viikko oli todella synkkä, koska tarhalle tuli yhteensä 35 uutta koiraa, joka on kaikkien aikojen ennätys hylättyjen koirien määrässä per viikko. Tämän lisäksi tällä viikolla saatiin tieto 50 huonokuntoisesta koirasta, jotka oli jätetty oman onnensa nojaan pienelle tontille Elviran alueella. Triple pystyi ottamaan näistä 13 koiraa. Lisäksi kaikilla tarhoilla kärsitään vapaaehtoisten puutteesta, koska on lomakausi ja vakituiset vapaaehtoiset ovat myös lomalla. Triplessä on siis menossa todella vaikeat ajat, tarhalla on nyt yli 400 koiraa ja kissaa odottamassa kotia.\nNyt jos koskaan Triple tarvitsee apua; adoptioita, kotihoitopaikkoja, vapaaehtoisia, lahjoituksia, uusia jäseniä.. Espanjan Katukoirat ry pyrkii auttamaan Tripleä parhaansa mukaan.\n8.7.2011 – Lea on Espanjassa välillä 8.7-15.7 eikä vastaa puhelimeen tänä aikana. Voit laittaa tekstiviestiä tai kiireellisissä tapauksissa ottaa yhteyttä Sanna Pohjanheimoon tai Jenni Marttilaan, tiedot löytyy Yhteystiedot- sivulta.\n24.6.2011 – Viime yönä Suomeen ja sopivasti juhannuksen viettoon saapuivat Casper ja Troy, tervetuloa kotiin! Oikein hyvää juhannusta kaikille katukoirille ja heidän omistajilleen!\n21.6.2011 – 16.6. Suomeen lensivät espanjalaisten vapaaehtoistyöntekijöiden mukana Luna, Sol, Ron, Kikai sekä kummikoiramme Anouschka. Tervetuloa kotiin ja sydämellinen kiitos Anouschkan kummeille!\n11.6.2011 – Triplestä vahvistettiin muutama päivä sitten, että Suomesta 18.5. matkaan lähtenyt boksi- ja tavaralähetys on vihdoin saapunut perille! Tämä lähetys koki käsittämätöntä epäonnea matkallaan, kun rahdinkuljettajan rekka hajosi ensin Keski-Eurooppaan ja sitten Espanjan päässä joutui paperisotkujen vuoksi ajokieltoon. Nyt siis kuitenkin kaikki tavarat ovat purettu Triplessä ja sekä Anbad että Los Barrios ovat saaneet niistä osansa, joista kiittävät sydämellisesti kaikkia lahjoittajia!\n5.6.2011 – 2.6. Suomeen lensivät sharpeit Kasimir ja Tina, tervetuloa kotiin!\n2.6.2011 – 29.5. Suomeen lensivät Bonny ja Diamante, tervetuloa kotiin! Espanjan katukoirat ry on aloittanut yhteistyön Etsijäkoiraliitto ry:n kanssa. Heidän sivuilleen pääsee TÄSTÄ tai klikkaamalla karkulaiset.fi -banneria vasemmasta sivupalkista.\n18.5.2011 – Tänään lähti taas tavaralähetys Espanjaan T-Taxin matkassa! Tavarat toimitetaan ensin Tripleen ja sitä kautta sitten Anbadille ja Los Barriokseen. Lentoboksien lisäksi lähti paljon lahjoitettuja tarvikkeita, kuten pantoja, valjaita, hihnoja, kuppeja, leluja, harjoja, pesuaineita, herkkuja jne. Mukana lähti myös lahjoituksena saatu lavallinen koiranruokaa, joka meneekin jälleen tosi tarpeeseen! Yhdistyksemme haluaakin kiittää sydämellisesti jokaista raha-, tarvike- ja ruokalahjoittajaa, tukeanne todella arvostetaan!\n17.5.2011 – 15.5 Suomeen lensivät Perla ja Mac, tervetuloa kotiin!\n30.4.2011 – Raportti PetExposta löytyy TÄÄLTÄ\n29.4.2011 – Eilen Suomeen lensivät Annie, Camino, Humbrey ja Toby, tervetuloa kotiin!\n25.4.2011 – Viime yönä Suomeen lensivät Pia, Queenie, Ozzy ja Pepe, tervetuloa kotiin!\n22.4.2011 – Nyt saatiin loistavia uutisia! Kummikoiramme Anouschka on varattu Suomeen ja saa vihdoin oman, rakastavan kodin, jossa osataan ja pystytään sitoutumaan Anouschkan henkiseen kuntouttamiseen. Anouschkan vointi onkin jo paljon parempi, koska se on ollut Espanjassa kotihoidossa ja käy säännöllisesti koiraterapeutilla.\n19.4.2011 – Turco, Cobi, Zorrito ja Jonni lensivät Suomeen 15.4 ja California, Carmela, Estrella ja Kropka saapuivat vuorostaan 17.4. Viime yönä saapuivat sitten Daddy sekä yksityisesti Suomeen adoptoitu kummikoiramme Tigre. Sydämellisesti tervetuloa kotiin!\nVideo Tigrestä lentokentällä:\nTänään lähetettiin myös sähköpostitse kutsut Hauholle.\n3.4.2011 – Susannan tarhalla, Anbadilla on koirien ruoka loppunut ja tarha on muutenkin ääriään myöden täynnä. Yhdistyksemme yrittää miettiä Susannan kanssa ratkaisua tilanteeseen.\nEilen, 2.4.2011 vietettiin lemmikkien kevätjuhlia Herttoniemen Mustissa ja Mirrissä.\nEspanjan Katukoirat Ry oli menossa mukana ja juhlissa oli mukavasti kävijöitä vähemmän keväisestä säästä huolimatta. Esittelimme toimintaamme, kotia etsiviä koiria, tapasimme paljon uusia kivoja kasvoja ja mikä parasta, näimme jälleen aiemmin kauttamme tulleita koiria omistajineen!\nKuvissa Rusi, Manuel, Vince ja Pequi.\nOnnistuimme myös käännyttämään valistuksella muutaman rescue-vastaisen henkilön asialle myönteiseksi ja saimme paljon tavaralahjoituksia.\nKuvassa mm. peti, pyyhkeitä, 7 Hurtan manttelia/pukua, ruokaa, nameja, puruluita, pantoja, valjaita, remmejä, ruokakuppeja, harjoja ja leluja.\nLisäksi Kana veti koirille nakin syönti ja mölkkykisoja pitkin päivää.\nOnnistuimme keräämään tässä tapahtumassa 240 euroa, joka lähetetään lyhentämättömänä välittömästi Anbadin Susannalle, jolla on koiran ruoasta huutava pula.\nLisäksi olemme saamassa vielä ison ruokalahjoituksen Herttoniemen Mustin ja Mirrin ansiosta ja se tullaan lähettämään Espanjaan heti, kun tarkka rahtipaino ja kuljetusaikataulu varmistuvat.\nSydämelliset kiitokset Kanalle, Herttoniemen Mustille ja Mirrille, kaikille yhdistyksen avustajille, lahjoittajille ja kävijoille!\n21.3.2011 – Viime yönä Suomeen lensivät vuorostaan Blanca ja Luna, tervetuloa kotiin!\n20.3.2011 – Viime yönä Suomeen lensivät Coco ja Zorrita, tervetuloa kotiin!\n19.2.2011 – Ensi viikolla lähtee taas lähetys Espanjaan! Lähetys sisältää ruokaa säkeissä ja säilykkeinä, pantoja, hihnoja, vitamiineja, takkeja, kaulureita, kuppeja, leluja jne. Tavarat menevät palautettavien kuljetusboksien kanssa T-Taxin matkassa tarhoille. Sydämellinen kiitos Suville, Heidille ja Tuulalle!\n1.2.2011 – Yhdistyksemme on nyt rekisteröity Eviran TRACES-järjestelmään tuontilupanumerolla 735/0521/2011. Tämä tarkoittaa sitä, että koirakyselyjä ja -varauksia voidaan taas tehdä normaalisti. Päivitämme kotia etsivien koirien tiedot mahdollisimman pikaisesti ajan tasalle.\n26.1.2011 – Olemme olleet tauolla koirien tuonnin suhteen, koska uusi 1.12 voimaan tullut laki velvoittaa myös ”pelastusjärjestöt” liittymään traces maahantuonti järjestelmään. Meillä oli hiukan hankaluuksia saada asiat toimimaan Espanjan päässä pitkien välimatkojen takia, mutta nyt näkyy jo valo tunnelin päässä!! Joten heti kun saamme tuontilupa numeron Eviralta saamme homman taas pelaamaan. Todennäköisesti 2viikon – 1kk sisällä. Voit katsoa sitä ennen koiria suoraan Triplen tai Anbadin sivuilta ja olla yhteydessä meihin jos olet kiinnostunut jostain koirasta. Lisäämme koiria myös omille sivuillemme piakkoin.\n6.1.2011 – Susanna kiittää Anbadin joululahjoista videotervehdyksen muodossa:", "timestamp": "2018-09-18T20:54:42Z", "url": "http://www.espanjankatukoirat.com/uutisia-vuodelta-2011/"}