{"text": "Rakkautta ja maan antimia: TSI: Koiran pipo\nMauri on todellinen vilukissa! Vaikka onkin koira, ha ha! Olenkin ottanut siitä monen monta kuvaa, kun se makoilee jonkun tulipesän edessä. Esim. täällä ja täällä. En harrasta juurikaan sen pukemista, mutta kun pakkanen laskee -10:nen alapuolelle, Mauri alkaa palelemaan. Olen hankkinut sille Hurtan toppapuvun. Mäyräkoiramalli löydettiin kerran jostakin koiranäyttelyistä ja sovittamalla löytyi sopiva koko. Sitä inholla pidetään ja liikutaankin ihan hyvin lenkillä, mutta pihassa, vapaana, koira ei liiku mihinkään. Vikisee vain ihan hakatun näköisenä! Olen löytänyt myös Hööks:in alekorista, tyylikkään villapooloneuleen Maurille. Se \"rakastaa\" sitä aivan yhtä paljon, kuin toppistaankin!\nParisen vuotta sitten, oli kovia pakkasia, lähes -30 raatia. Oltiin koiran kanssa aamupissalla, kun se yhtäkkiä, ihan kuin hyytyi, kesken matkan ja alkoi ravistelemaan päätään. Tajusin, että sillä otti kylmä korviin. Netistä etsimällä, löysinkin kudotun pipon ohjeen. Mutta, kun nämä viime talvet ovat olleet leutoja, en ole pipoa kutonut.\nKunnes eilen se sitten tapahtui, koiralle pipo! Olen talvilomalla ja koska Beibe on töissä, minullahan ei ole \"mitään\" tekemistä! Ja päätin, että yritän tehdä jotain kivaa, joka päivä!\nMallia pipoon katselin Hölmöillen- blogista. Tein ensin ihan ohjeen mukaan, mutta pienihän siitä tuli. Uusiksi meni!\nJoten muokkasin mallia isommaksi ja tein näin:\nLoin 56 silmukkaa, no 4:sen puikoille. Lankana 7 veljestä. Jaoin silmukat neljälle puikolle, 14 s/puikko ja kudoin joustinneuletta 2o, 2n, 6 kerrosta. Jatkoin sileää neuletta 6 kerrosta. Jätin ensimmäisen puikon silmukat odottaamaan ja kudoin tasoneuleena, kolmen puikon silmukoilla, (joka toinen kerros nurin, joka toinen oikein), 14 kerrosta. Sitten loin ylimääräiselle puikolle 14 silmukkaa ja jatkoin 4:n puikon silmukoilla, oikeaa neuletta 4 kerrosta. Aloin kavennukset, 1s joka toisella kerroksella, kunnes joka puikolla on 7s. Sen jälkeen kavennukset joka kerros. Minä tein kavennukset puikon lopussa.\nLopuksi poimin odottamassa olevien silmukoiden kaveriksi, 3:lle puikolle, jokaiselle 14 silmukkaan ja kudoin taas joustinta, 2o, 2n, 6 kerrosta. Päättelin langanpäät ja pipo oli valmis käyttöön!\nKantsii käydä tosiaan katsomassa tuolta Hölmöillen -blogista ohje, jos haluaa pipon haukulleen tehä. Siellä on tosi selkeät ja hyvät, kuvalliset ohjeet!\nJa tässä DressMauri esittelee talven uutta pipoaan:\n\"Et oo tosissas\"- ilme!\nTyömiehet vetoavat aina naisiin!\nHuomatkaa tyylikäs neule!\n\"En muuten liiku mihinkään nää päällä!\"\n\"Joko saa ottaa pois?\"\nKun lumikökkö lentää, inhottavat vaatteet unohtuvat!\nMoni varmasti muistaa E.T:n. Tuon ystävällisen avaruusolion, joka halusi kotiin. Se asuu meillä! Jaa, ette usko vai? Katsokaas näitä kuvia:\n\"E.T want home\"!\nEikun, sehän onkin Lakritsa- kissa, pipo päässä!\n\"Ja kohta muuten tulee kynnestä!\"\nAi että, kyllä olikin taas makeat naurut, eläinten kustannuksella!\nLähettänyt marketta klo 14:18\nTunnisteet: käsityöt, lakritsa, mauri, tsi\nHeli 13. tammikuuta 2015 klo 15.28\nNo mutta toihan on tosi tyylikäs pipo! Sellanen jou-malli. Mauri on cool! ♥\nmarketta 13. tammikuuta 2015 klo 17.46\nEiks näytäkin ihan joltain skeitti jäbältä!\nAnonyymi 13. tammikuuta 2015 klo 21.17\nVoi Mauri :) upee pipo! Pakko kyllä myöntää, että en oo ennen koiralla (tai kissalla) pipoo nähny ;) mutta toki tarpeellinen pakkasilla!\nmarketta 14. tammikuuta 2015 klo 10.16\nAjatella, näin tarjosin sinulle taas yhden kokemuksen elämääsi lisää! ;)! Pipo on tarkoitettu Maurin käyttöön ja VAIN tosi koville pakkasille. Mutta oli aivan liian mehukas tilaisuus mallailla sitä Lakritsan päähän! Johan sille kylän kollit naurais, jos se tollanen reuhka päässä ulos lähtis!\nTia 14. tammikuuta 2015 klo 5.59\nHieno pipo! Tuli heti mieleen muumien Surku koira, eikös silläkin ole saman tyylinen myssy :)?\nmarketta 14. tammikuuta 2015 klo 10.18\nNo, niinpä onkin, Tia! Ajatuksena minulla olikin ensin, että teen pienen tupsun pipoon. Mutta sitten tulin siihen tulokseen, että piposta olisi tullut liian takapainoinen. Eikä siten pysynyt päässä senkään vertaa.\nMimosa 14. tammikuuta 2015 klo 7.18\nIhanat aamun naurut!!!!!! Mauri näyttää teiniangstipojalta jolla pipo löllöttää takaraivolla...metsähommiin Mauri kai saa sellaisen hatun mikä laitetan metsurinkypärän alle...joka tekemiseen oma pipo...hahhhhahhahahaaaa...Laksrtsi oli kans ihanan näköinen ja ilme oli tosiaan hauska...\"ihanko kameralla meinaat ikuistaa tän rääkkäyksen, kohta saat kynnestä\"...voi elämä....hahhahahhaaaa...Tästä on hyvä jatkaa päivän hommiin, kiitos.\nmarketta 14. tammikuuta 2015 klo 10.24\nOle hyvä vaan, Mimosa! Tyttären kanssa naurettiin eilen vattamme kipeiks, kun elukoita pipolla kiusaattiin! Mies sanoi töistä tulleessaan, että mitähän Seppo ja Aapeli mahtaa Maurin piposta tykätä, kun luolahommiin mennään. Meneeköhän uskottavuus! Seppo ja Aapeli ovat Maurin luolakoirakolleegat, karkeakarvainen mäyräkoira ja kettuterrieri. Saati sitten, mitä miehen metsästyskaverit!?! Saati jos Maurilla olisi jokin camopipo... Hmm...\nSussi 14. tammikuuta 2015 klo 9.07\nmarketta 14. tammikuuta 2015 klo 10.26\nKiitos, Sussi! :) Mauri piti pipoa ihmeen hyvin. Olin aivan varma, että se \"tappaa\" sen heti!", "timestamp": "2019-01-20T12:33:26Z", "url": "http://rakkauttajamaanantimia.blogspot.com/2015/01/tsi-koiran-pipo.html"}