{"text": "Suomalainen dragkollektiivi House of Auer.\nDrag queen on yleensä esiintyjä, joka pukeutuu feminiinisiin vaatteisiin ja meikkaa raskaasti erityisiä tilaisuuksia varten, yleensä viihdyttääkseen esiintyvänä taiteilijana tai toimiakseen tilaisuuden emäntänä. He yleensä laulavat itse tai playbackinä ja tanssivat. Yleensä drag queenit pukeutuvat naisen sukupuolirooliin liioittelemalla tiettyjä ominaisuuksia saadakseen koomisen, dramaattisen tai satiirisen vaikutelman. Drag queenit eroavat transvestiiteistä siinä, että nämä eivät pukeudu vastakkaisen sukupuolen rooliin esiintymistarkoituksessa. Muita drag-artisteja ovat drag kingit, jotka ovat yleensä naisia, jotka esiintyvät miesten rooleissa, bio queenit, jotka ovat naisia, jotka pukeutuvat liioiteltuun tyyliin matkien drag queeneja sekä bio kingit, jotka ovat miehiä, jotka pukeutuvat imitoiden drag kingejä.\nDrag-taiteilijoita on monenlaisia: elokuvia tähdittävistä ammattilaisista ihmisiin, jotka kokeilevat sitä vain kerran. Monet olettavat kaikkien drag queenien olevan homomiehiä tai transvestiitteja, mutta drag-taiteilijoita on kaikkia sukupuolia ja seksuaalisia suuntautumisia, ja he ovat drag artisteja eri syistä. Drag on performanssitaidemuoto ja kuka tahansa voi tehdä halutessaan dragia sukupuolesta/sukupuolettomuudesta ja seksuaalisesta suuntautumisesta riippumatta.\nDrag on osa länsimaista homokulttuuria; se on kuuluisa siitä, että drag queenit ja transnaiset yhdessä innoittivat ja johtivat Stonewallin mellakoita 27. kesäkuuta 1969 New Yorkissa. Osittain tästä syystä drag queenit ovat edelleen pride-kulkueiden perinne.\nTunnetuimpia drag queeneja Suomessa ovat Slaya Bit, Victoria Line, Ana Rexx, Yulia Vagina, Jukka K, Miss Divet, Jarkko Valtee,Lady Clapback, Viha Piirakka Mega-Paula, Sinikka Puolukka Nagrigorijeva, Lola Vanilla, Lamey Crackhouse, Sirkka Tälli ja Cristal Snow. Tunnettuja suomalaisia dragkollektiiveja ovat House of Vanilla, House of Crack, House of Auer, House of Jaahas, Haus of Euphoria sekä House of Greedy. Myös yhdysvaltaltalaisen punk-yhtye Frankenstein Drag Qeens From Planet 13 jäsenet olivat drag queeneja. Amerikkalaisista drag queeneistä tunnetuin on RuPaul.\nNoudettu kohteesta ”https://fi.wikipedia.org/w/index.php?title=Drag_queen&oldid=18190949”\nViimeksi muokattu 2. kesäkuuta 2019 kello 22.49", "timestamp": "2019-06-20T13:51:03Z", "url": "https://fi.m.wikipedia.org/wiki/Drag_queen"}