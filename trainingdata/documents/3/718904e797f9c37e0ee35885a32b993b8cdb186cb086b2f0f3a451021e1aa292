{"text": "Pekka Rinne täystyrmäyksestä: ”Se vähän tappaa kaiken” - Jääkiekko - Ilta-Sanomat\nPekka Rinne täystyrmäyksestä: ”Se vähän tappaa kaiken”\nNyt toistetaan: Tämä on teurastus - Leijonat jo 0-4-tappiolla!\nJulkaistu: 19.9.2016 7:24\n19.9.2016 7:24\nSuomella on nyt kaksi vuorokautta aikaa kerätä itseluottamuksensa rippeet ennen Ruotsin kohtaamista.\nSe ei ollut sellainen alku turnaukseen, jota Suomi haki.Kaukana siitä.Pohjois-Amerikan nuorten pelaajien joukkue vei Suomea kuin litran mittaa maailmancupin avauksessa maalein 4–1.Se tarkoittaa käytännössä sitä, että pitääkseen jatkohaaveet hengissä, Suomen on voitettava Ruotsi tiistai-iltana.– Se ei ollut sellainen startti, jonka haluaisi tällaiseen turnaukseen. Vastustaja oli paljon parempi, huokaisi Suomen maalivahti Pekka Rinnehttp://www.is.fi/haku/?search-term=pekka+rinne.– Saimme ihan hyvän alun peliin, mutta aika nopeasti se kääntyi. Täytyy kyllä antaa täysi kunnia vastustajalle, Rinne totesi.\nPohjois-Amerikka dominoi ottelua kaikilla osa-alueilla, mutta erityisesti Suomen maalin edustalla.Ottelu oli harvinaisen vaikea myös Rinteelle. Pohjoisamerikkalaiset saivat mellastaa Rinteen maalin edessä mielin määrin. Suomen oman alueen puolustuspeli oli luokatonta.Pekka Rinne, milloin viimeksi olet pelannut yhtä huonon puolustuksen takana?– Aika… kärjistetysti kysytty. En mä lähde… tietysti, en minäkään voi olla tyytyväinen omaan peliini. Tuskin kukaan voi olla tyytyväinen omaan peliinsä, Rinne totesi.\nPohjois-Amerikka teki kaikki maalinsa noin metrin päässä maaliviivasta. Suomen maalin edessä on hyvin harvoin ollut niin helppo ilakoida.– Paluukiekkoja tuli turhan paljon ja niitä laitettiin aika paljon sisään. Se oli välillä aika hullunmyllyä, varsinkin toinen erä. Emme oikein saaneet mitään otetta peliin. Sama myös itsellä, ja sitten jouduin heilumaan siellä enemmän kuin olisin halunnut. Vaikeaa oli, Rinne sanoi.\nNuoren joukkueen itseluottamus varmasti koki kolauksen tällaisen alun jälkeen. Miten sen saa koskaan nousemaan sellaiselle tasolle, että voitte vielä pelata uskottavasti tässä turnauksessa?– Ei meidän kannata hirveän syvällisesti ruveta tätä pohtimaan. Tajuamme, että olemme pakkovoiton edessä. Meidän pitää voittaa Ruotsi tiistaina. Ei ole mitään muuta vaihtoehtoa. Ehkä meidän vanhempien pelaajien puolelta pitää vielä enemmän yrittää saada joukkueeseen itseluottamusta, että uskomme itseemme ja tulisimme yhteen, Rinne totesi.– Tällaisen pelin jälkeen harmittaa erityisen paljon, koska prosessi on ollut tähän saakka todella hyvä. Joukkueessa on ollut tosi hyvä fiilis koko edeltäneen treenipelijakson ajan, ja tällainen vähän tappaa kaiken. Mutta kaikki ovat pelanneet sen verran lätkää, ettemme voi antaa yhden tällaisen pelin vaikuttaa koko turnaukseen.\nVesa Rantanen, Toronto\nLeijonien esiottelut (Suomen aikaa): To 8.9. Suomi–Ruotsi 3–2 ja. La 10.9. Ruotsi–Suomi 6–3 Ke 14.9. USA–Suomi 3–2\nSuomen ohjelma alkusarjassa (Suomen aikaa): Ma 19.9. Suomi–Pohjois-Amerikka 1–4 Ti 20.9. Suomi–Ruotsi klo 22.00 To 22.9 Suomi–Venäjä 22.00\nVideotuomarithttp://www.iltasanomat.fi/videotuomarit/ ilmestyvät myös Torontosta aina tuoreeltaan Ilta-Sanomien sivulle.\nLisäksi Rantanen ja Nyholm tekevät turnauksen ajan Total Hockey Foreverhttp://www.radiorock.fi/#!/ohjelma/Total%20Hockey%20Forever -radio-ohjelman erikoislähetyksiä suoraan Torontosta. Ne voit kuunnella Radio Rockin taajuudelta suorana sekä podcastina Suplastahttp://www.supla.fi/ ja Ilta-Sanomien sivuilta.\nVideotuomarit kertovat joka pelin jälkeen omasta mielestään Leijonien onnistujan. Oletko samaa mieltä? Osallistu Videotuomareiden ja DNA:n kilpailuun ja äänestä oma onnistujasi täältähttp://www.iltasanomat.fi/dnatv/.", "timestamp": "2017-06-24T08:34:20Z", "url": "http://www.is.fi/jaakiekko/art-2000001263856.html"}