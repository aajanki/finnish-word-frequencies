{"text": "Mestareiden liiga alkaa - urheilun viikon tv-tärpit | Urheilu | Iltalehti.fi\nMestareiden liiga alkaa - urheilun viikon tv-tärpit\nMaanantai 13.9.2010 klo 23.16\nJose Mourinho telkussa keskiviikkona. (DENIS DOYLE/GETTY IMAGES)\nMaanantai 13.9.\nHONKA-OULU\nHJK on karkaamassa mestariksi, mutta Honka haaveilee edelleen ja aikoo pitää kiinni ainakin kakkospaikasta. Maanantain tv-ottelussa AC Oulua vastaan Mika Lehkosuon valmentamalla espoolaisryhmällä ei ole varaa virheisiin.\nTiistai 14.9.\nSyksy on tullut, ja Mestarien liigan lohkovaihe alkaa tiistaina. Barcelona hävisi viime vuonna puolivälierässä Interille, joten Lionel Messin ja kumppaneiden tavoite on selvä. Jääkö kreikkalaisjoukkue Camp Noulla jyrän alle?\nKeskiviikko 15.9.\nViime keväänä Interin luotsina Mestarien liigan voittanut José Mourinho valmentaa nyt Real Madridia. Itsevarma portugalilainen yrittää palauttaa Realin Mestarien liigan voittajaksi. Urakka alkaa haastavalla kotiottelulla Ajax Amsterdamia vastaan. Ajaxin paidassa saatetaan nähdä kentällä myös Teemu Tainio.\nTorstai 16.9.\nJääkiekon SM-liigan avauskierros pelataan torstaina. Helsingissä päästää suoraan asiaan: Ville Peltonen palaa SM-liigaan HIFK:n paidassa ja Ossi Väänänen Jokerien paidassa. Molempien joukkueiden tavoitteena on luonnollisesti paitsi mestaruus myös pääkaupungin herruus.\nHIFK aloittaa liigakauden kahdella tv- ja paikallispelillä. Perjantaina Espoossa ilmassa on erityislatausta, sillä vastassa luistelevat Blues ja Jere Karalahti. Vai luistelevatko? Karalahden kauden alkua varjostaa harjoitusottelussa tullut sormivamma.\nRankka eurooppalainen jalkapalloviikko vedetään tällä kertaa pakettiin Bundesliigalla. Bayernin kausi on alkanut hapuillen, mutta kaksi ensimmäistä otteluaan hävinnyt Köln on hyvä ponnahduslauta parempaan huomiseen.\nRatamoottoripyöräilyn kausi jatkuu Espanjassa, sillä Aragónin GP korvasi kisakalenterissa rataremontin takia sivuun siirretyn Unkarin osakilpailun. Suomen Mika Kalliolle on yhdentekevää, missä ajetaan. Maaliin pitää päästä joka tapauksessa.\n21. Teitkö suositun testin Facebookissa? Tietosi on voitu jo myydä eteenpäin\n32. Taitoluistelija Emmi Peltonen puhui lajinsa ulkonäköpaineista: ”En voisi ikinä olla sellainen kauhea tikku”\n36. Tässä ovat uudet Temptation Island Suomi -parit - mukana Bile-Dani\n44. Konflikti Syyrian Afrinissa mutkistui: Turkin tykistö tulitti hallinnon puolella taistelevaa joukkoa\n7. Trump haluaa määrätä joukkoammuskeluissa käytetyn aseen lisäosan kiellettäväksi - myös muita rajoituksia harkinnassa", "timestamp": "2018-02-21T01:26:58Z", "url": "http://www.iltalehti.fi/urheilu/2010091312334743_ur.shtml"}