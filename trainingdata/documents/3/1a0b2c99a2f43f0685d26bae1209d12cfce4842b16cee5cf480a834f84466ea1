{"text": "Voimaa iive!: Mikä on valkoinen ja mumisee sohvassa?\nVielä keskiviikkona käytiin pirteästi salilla. Tosi hyvä jalkatreeni, jopa lenkkeiltiin sinne ja takas. Itteä olis laiskottanut ja olisin ajanut autolla, mutta Lintunen oli päättäväinen ja sanoi että kävellään! Ja sitten ei satanutkaan vaan kotimatkalla paistoi aurinko ja kierrettiin vähän pidempi lenkki kukkia poimien.\nKotona riitti virtaa ja siivoilin ja kokkasin törkeän hyviä lihapullia. Ehkä parhaita mitä oon ikinä tehnyt <3 Toivottavasti osaan toistekin ;)\nSit tosta noin vaan torstaina en saanut itteäni sängystä ylös, paitsi sitten lopulta sohvalle. Yritin kovasti syödä, mutta ei, olo on että vatsa räjähtää ja yrjö lentää. Puolitoista päivää vatsakipua ja pahaa oloa, söin ja join mitä pystyin, mutta mitään ei oikeastaan tapahtunut. Tänään päädyin töihin eväänäni pussillinen espanjalaista jauhetta (ts. ORS-liuosta) kun ei se laatta nyt lentänytkään.\n\"ORS-liuokset\n(Oral Rehydration Solution) on tarkoitettu elimistön kuivumisen ehkäisyyn ja\nhoitoon. Liuosten tulee sisältää suoloja ja glukoosia oikeassa suhteessa, jotta\nnesteen imeytyminen elimistöön on tehokasta.\"\nMikä lie ihme vatsatauti tää tämmöinen on? Toisaalta mulla on ollut ennenkin tällaisia ihme kipu/pahoinvointi kohtauksia ja sen jälkeen on paino ruennut tippumaan tasannevaiheen jälkeen. Olisko nyt sitten taas sitä vai jotain muuta... samaa ruokaa on syöty koko perhe, hieman epäilen etten oo saanut ruokamyrkytystä proteiinipatukoista kun ne on ainoo mitä muut perheestä ei ole syönyt.\nNo, ainakin loppuviikon treenit oli sit vissiin tässä jos olo ei piakkoin parane. Maha on vieläkin kuin ilmapallo, housunvyötärö kiristää vaikka kalorit on olleet kumpanakin päivänä (hyvin epämääräisestä ruokavaliosta huolimatta) siellä 1500kcal alle. Oisko Lintusen kadonnut saippuakuplakone muuttanut mun mahaan?\nHuomenna tiedossa hauska työpäivä kun mennään töissä talon naisten kanssa Likkojen Lenkille pitämään hauskaa ;)", "timestamp": "2017-05-23T14:43:26Z", "url": "http://voimaahoitsulle.blogspot.com/2014/05/mika-on-valkoinen-ja-mumisee-sohvassa.html"}