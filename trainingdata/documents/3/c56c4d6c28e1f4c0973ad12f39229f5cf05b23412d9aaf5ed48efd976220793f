{"text": "Kateuden Katse: vihdoin talvi\nvihdoin talvi\nSe pitkään odotettu oikea talvi on tullut, tarkoittaen siis lunta. Sitä on odotettu jo joulusta asti. Vihdoin on valoisampaa ja pääsee mahdollisesti ratsastelemaan pian hangessa. Ennen lumen tuloa hyppäsin Chokolla ensimmäistä kertaa ikinä. Hassua miten en ole aiemmin uskaltautunut niinkin varmalla hevosella hypätä. Hyppäsin muutaman kerran pientä ristikkoa, kamalin ilmein ja asennoin. Ihan tyytyväinen olen, että uskalsin kokeilla hypätä Dianan pienestä painostuksesta. Aluksi pelotti, jännitti ja hirvitti kun ei ole todellakaan pitkään aikaan hypännyt. mutta pian jo innostuin ja hyppääminen tuntui mukavalta. Vaikka hevonen melkeinpä astui ristikon yli, mutta kyllä se vähän estekammoon auttoi. En kuitenkaan ihan heti uskalla hypätä 60cm, mutta ajan kanssa voi olla mahdollista.\nc. Diana Å.\nNyt valmistaudutaan ensi sunnuntain estekilpailuihin, ainoastaan Chokon liikuttaja Diana hyppää kisoissa, minun ei kannata lähteä sinne räpeltämään. Voisin jopa melkein luokitella itseni aloittelijaksi esteillä kun viime hyppykerroista on ikuisuus aikaa. Saatan kilpailuista jotain täällä mainita. Diana ratsastaa pääsääntöisesti itse nyt kilpailuihin asti, minä vahdin ja \"valmennan\" estekerrat ja muut kerrat myös jos satun olemaan paikalla, että kaikki menee just niinkuin toivon itse.\nSain muutamia talvisia kuvia Chokosta. Hieman kehnoja sillä eihän se paikallaan halunnut lainkaan olla, mutta ihan julkaisukelpoisia ovat. Kirjoittelen taas kun pääsen itse selkään ja tulee edes jonkinlaisia kuvia.\nc. Diana Å., muokkaus minä\nLähettänyt Petra klo 15.17", "timestamp": "2017-10-20T12:36:00Z", "url": "http://kateudenkatse.blogspot.fi/2016/01/vihdoin-talvi.html"}