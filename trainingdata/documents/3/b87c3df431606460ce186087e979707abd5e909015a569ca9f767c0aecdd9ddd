{"text": "KLUBITOIMIKUNNAN TERVEISET 04/2009 - Pickala Jäsenet\nKLUBITOIMIKUNNAN TERVEISET 04/2009\nhuhtikuu 22, 2009, klo 1:21 pm\nPaljon hauskaa on tiedossa kaudella 2009 Pickalan golf-klubilla! Kauden alussa huhtikuussa pidettiin talkoot ja klubipäivä, johon osallistui ilahduttavan paljon innokkaita jäseniä ystävineen. Risusavottaa meillä riittää, sillä Pickalassa on kaadettu ennätysmäärä puita tänä talvena. Yhdessä tekemisen ilo on löydetty meillä Pickalassa ja haluan kiittää teitä kaikkia aktiivisesta osallistumisesta. Perinteiset Avajaiskisat pidetään lauantaina 2.5.09 ja silloin meillä kaikilla on jo täysi vauhti päällä. Muistakaa maksaa 15 euron osallistumismaksu etukäteen, jotta vältymme turhalta jonottamiselta avajaiskisan aamuna. Kesäperjantaisin on ollut suunnitteilla pelata 9 / 18 reiän kisat, sen jälkeen vietetään grilli-iltaa sekä illan päätteeksi suoritetaan palkintojen jako. Jokainen voisi siis pelata joko 9 tai 18 reikää ja ilta huipentuisi palkintojen jakoon ja voittajien skoolaukseen. Katsotaan, mitä tästä kehittyy… toivon mukaan iloista yhdessäoloa! Klubiretki tehdään heinäkuussa Hankoon Hangolfiin ja päivän päätteeksi on suunnitteilla tanssit Hangon Kasinolla. Kannattaa seurata ilmoittelua ja ilmoittautua ajoissa, jotta varmistat paikkasi iloiselle retkellemme. Perinteinen Rapu Open ja iloiset Rapujuhlat vietetään taas elokuun alkupuolella. Päivämäärä 8.8.2009 kannattaa jo nyt merkitä kalenteriin! Syyskuussa 11.-13.9.09 Pickala Golfin kilpailuhenkisimmät pelaajat lähtevät Tahkolle pelaamaan kahdeksi päiväksi Tahkon golffareita vastaan. Myös uusia jäseniä toivotaan mukaan! Klubiottelun osallistujamäärä on rajoitettu, joten ilmoittaudu ajoissa, niin varmistat paikkasi yhteiselle ikimuistoiselle Tahkon reissulle! Juhlava Grande Finale lokakuun alussa päättää kauden. Siitä toivomme tulevan yhtä iloisen ja vauhdikkaan kuin viime syksyinen HOT SURPRISE salsa-iltamme. Minkähänlaiset uudet askelkuviot me tällä kertaa keksimme? Iloista liikuntaa musiikin tahdissa joka tapauksessa on tiedossa. Juhlava palkintojen jako kauden mestareille kruunaa illan. Olisi todella ihanaa saada uusia iloisia klubilaisia mukaan suunnittelemaan ja toteuttamaan yhteisiä tapahtumiamme. Siis jos Sinusta tuntuu, että voisit tulla mukaan toimikuntaan, niin ota yhteys pikimmiten! Ehdit hienosti mukaan! Kauden 2009 klubitoimikuntaan kuuluvat Maija Tuores, Riitta Sarkkinen, Tarja Puotila, Sari Lönn, Sole Lang, Hanna Sarkkinen-Poulsen, Christina Poulsen, Sirkka Karlsson, Marja Unkuri,Eija Aalto ja Eva Taskinen . Meille kaikille voitte antaa palautetta, esittää toivomuksia ja tehdä ehdotuksia uusista ideoista. Pyrimme toteuttamaan niitä parhaamme mukaan. OIKEIN IHANAA GOLFKAUTTA 2009 TEILLE KAIKILLLE! Pirkko Metsola Klubitoimikunnan puheenjohtaja puh. 040-820 0078 e-mail: pirkko_metsola@hotmail.com", "timestamp": "2018-11-21T07:57:55Z", "url": "https://www.pickalagolf.fi/jasenet/klubitoimikunta/klubitoimikunnan-terveiset-042009"}