{"text": "Asuntosijoituksen 5 eri tulosyksikköä - Rahamedia\nLähettäjä vieraskynä | marras 13, 2019 | Asuntosijoittaminen, Vieraskynä | 0\n”Asuntosijoitus tuottaa vuokratulon ja arvonnousun kautta” on niin moneen kertaan toistettu ”kansanviisaus”, että valtaosa asuntosijoittajista tai asutosijoittamista harkitsevista ei pysty näkemään sen taakse. Vuokratuoton laskentakaava ei yhtään helpota tätä ajattelua, koska siinä on niin monia rajoitteita ja se jopa johtaa ajattelua harhaan.\nNimeni on Harri Huru ja olen sijoittanut asuntoihin vuodesta 2004 lähtien. Tuotan ilmaista sisältöä asuntosijoittamisesta ja vuokraustoiminnasta Ostan Asuntoja Blogin, YouTube -kanavan, Podcastin ja IGTV:n kautta. Olen myös Rahamedian fani ja suosittelen sen sisällön opiskelua ajatuksella kaikille rahataitojen kehittämisestä ja sijoittamisesta kiinnostuneille.\nHarri Huru – Ostan Asuntoja\nEnsimmäisenä elementtinä on sijoitusasunnon ostaminen alle markkinahinnan. Tässä kohtaa jokainen lukija voi itse valita, lähteekö kulkemaan teoreettista linjaa, että sijoitusasuntoja ei voi ostaa alle markkinahinnan, koska “aina viimeksi maksettu hinta on se markkinahinta”. Tässä kirjoituksessa ei ole mahdollista käydä asiaa syvällisesti läpi, mutta kymmeniä asuntoja alle markkinahinnan ostaneena ja ne markkinahintaan jälleenrahoittaneena suosittelen uskomaan, että se on mahdollista.\nSamalla tavalla kuin lainanlyhennysten vapauttaman vakuusarvon ja markkina-arvonnousun, myös tämän alennuksen voi muuttaa rahaksi vasta, kun sijoitusasunnon myy verot maksaen tai jälleenrahoittaa verovapaasti. Alennuksen hyöty ei rajoitu tähän, vaan esimerkiksi samaa 70 %:n velkavipua käyttäen alennushintaisen sijoitusasunnon lainapääoma on pienempi, jolloin kassavirta on korkeampi.\nKolmantena elementtinä on taloyhtiön remontit, jotka nostavat sijoitusasunnon arvoa, ja näkyviltä osin parantavat sen vuokrattavuutta ja vuokratasoa. Tämän voi saavuttaa ostamalla sijoitusasuntoja hyvin hallinnoiduista taloyhtiöistä ja/tai oman osaamisen kautta itse hallintotyöhön osallistumalla.\n”Asuntosijoittaja voi välttää veroja taloyhtiölainan porsaanreiällä” -otsikko on osunut muutaman kerran silmääni. Kyse ei ole porsaanreiästä eikä verojen välttelystä, vaan täysin laillisesta verosuunnittelusta. Tässä kirjoituksessa ei kerrota kikkailusta eikä kehoiteta veronkiertoon.\nVerottajan nettisivuilta löytyy lukuisia ohjeita käytännön esimerkkeineen, miten asuntosijoittaja voi tehdä erilaisia verovähennyksiä vuokratuloista. Minimilähtökohta on, että jokainen asuntosijoittaja on tietoinen näistä verovähennysmahdollisuuksista, eikä jätä niitä käyttämättä. Jo pelkästään tällä voi parantaa hieman vuokraustoiminnan kannattavuutta. Ostan Asuntoja Blogista löytyy päivittyviä kirjoituksia asuntosijoittajan ja vuokranantajan verotuksesta sekä verosuunnittelukeinoista.\nMitä pidempään on ollut mukana sijoittamisessa, sitä useammin on kuullut sanottavan ”tällä kertaa kaikki on toisin – this time it’s different”. Jos tietää, mikä oli Sonera Plaza ja Saksan UMTS-lisenssi, on kokenut sellaisia aikoja jo parikin kertaa. Tällä kertaa ollaan tilanteessa, jossa uskotaan korkojen pysyvän ikuisesti nollassa ja siirtyvän miinuksen puolelle.\nSuora ”osta ja pidä” -asuntosijoittaminen ei ole helppoa, mutta mikään näistä ajatuksista ei edellytä korkeakoulututkintoa ja peruskoulumatematiikka riittää mainiosti. Ihan jokaisen on mahdollista sisäistää nämä konseptit ja vaurastua asuntosijoittamisen avulla.\nKirjoittaja: Harri Huru – Ostan Asuntoja\nTutustu Harrin ajatuksiin lisää seuraavissa kanavissa:\nEdellinen Taloudellinen tasa-arvo on meidän naisten vastuulla\nSeuraava Nainen Kasvussa-blogin takana", "timestamp": "2020-04-04T17:36:54Z", "url": "https://www.rahamedia.fi/asuntosijoituksen-5-eri-tulosyksikkoa/"}