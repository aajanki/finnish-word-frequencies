{"text": "Ullakko - Miniasiat mielessä - Vuodatus.net\nAika pienikin tila riittää, kun on tuo verstaskin, mutta vanhojen ja käytöstä poistettujen tavaroiden säilyttämiseen ullakko on must. Siellä saa luovuus kukoistaa - mikä loistava paikka kaikille harjoituskappaleille. Niitä onkin matkan varrella syntynyt...\nPääsiäisenä 2011 ullakkokin viimein saatiin sille mallille, että enää tarvitsee vain sulloa sisään lisää tavaraa. Seinät rapattiin kätevästi rappausta muistuttavalla tapetilla, josta syntyi myös tiiliseinä akryylimaalia ja pölypastelliliituja apuna käyttäen. Kattoparruihin on kätevä ripustella yhtä ja toista, kunhan vain tuo potkukelkka ei putoaisi kenenkään päähän...\nMyös kengät ja luistimet odottavat täällä sopivaa vuodenaikaa, samoin kuin vaarin perhoshaavi.\nminiasiat - 18.2.2013 klo 22.01", "timestamp": "2017-03-24T22:08:21Z", "url": "https://miniasiat.vuodatus.net/sivut/ullakko"}