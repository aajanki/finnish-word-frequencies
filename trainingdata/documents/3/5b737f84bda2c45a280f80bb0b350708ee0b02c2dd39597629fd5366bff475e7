{"text": "Tiger Woodsin ex-vaimolla onnen päivät – erorahoilla ostettu koti vihdoin valmis? - Lifestyle - MTV.fi\nTiger Woodsin ex-vaimolla onnen päivät – erorahoilla ostettu koti vihdoin valmis?\nLifestyle > Koti Julkaistu 03.04.2014 18:13\nLiki kahdentuhannen neliömetrin luksuskartanoon mahtuisi aika monta yksiötä. All Over Press\nRuotsalaisen ex-malli Elin Nordegrenin miljoonien remonttiurakka on vihdoin lähestymässä loppuaan.\nGolf-pelaaja Tiger Woodsin ex-vaimo Elin Nordegren, 34, pääsee ilmeisesti pian muuttamaan Floridan Palm Beachilla sijaitsevaan miljoonakotiinsa.\nTalossa on tehty remonttia jo kolmen vuoden ajan. Uusien kuvien perusteella vaikuttaisi kuitenkin siltä, että koti olisi enää viimeistä silausta ja pihatöitä vaille valmis.\nNordegrenin ja pettämisestä kiinni jääneen Woodsin avioero astui voimaan elokuussa 2010 ja Nordegren sai erossa noin 73 miljoonaa euroa. Saatuaan erorahat kaunotar käytti tuolloin 1580-neliöiseen kartanoon 8,8 miljoonaa euroa. Talo ei kuitenkaan vastannut nykyisiä turvallisuusmääritelmiä hurrikaaneja vastaan, joten sen tilalle päätettin rakentaa samantien isompi talo. Kun talo on täysin valmis, Nordegren on käyttänyt siihen noin 14,5 miljoonaa euroa. Neliömetrejä uudessa talossa on liki 2000.\nTällä hetkellä ruotsalainen Nordegren asuu vastapäätä remontissa olevaa taloaan yhdessä lastensa Samin, 6, ja Charlien, 4, kanssa. Pienempään taloon ex-malli käytti noin kolme miljoonaa euroa.\nLiki kahdentuhannen neliömetrin luksuskartanoon mahtuisi aika monta yksiötä.\nNordegren asuu tällä hetkellä lastensa kanssa remontin kohteena olevaa taloa vastapäätä olevassa talossa.\nPukeudu punaiseen – Naisen sydämen vuoksi Viisi vinkkiä rojuttomuuteen: Jokaiselle tavaralle oltava oma paikka", "timestamp": "2018-09-18T20:15:39Z", "url": "https://www.mtv.fi/lifestyle/koti/artikkeli/tiger-woodsin-ex-vaimolla-onnen-paivat-erorahoilla-ostettu-koti-vihdoin-valmis/3327406"}