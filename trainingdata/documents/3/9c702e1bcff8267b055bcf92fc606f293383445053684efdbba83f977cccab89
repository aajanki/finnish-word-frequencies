{"text": "Tuurin jätti-ilotulituksen raketit eivät nousseet taivaalle | Viihde | Iltalehti.fi\nTuurin jätti-ilotulituksen raketit räjähtelivät maassa\nTorstai 22.12.2011 klo 10.10 Veljekset Keskinen järjesti eilen Tuurissa massiivisen ilotulituksen. Joidenkin katsojien mukaan loppuhuipennus ei kuitenkaan mennyt ihan nappiin.\nTuurin kyläkaupan järjestämä ilotulitus näytti lähinnä suurelta valopallolta KATSO VIDEOTuurin ilotulitus näytti isolta valopallolta\nLUE MYÖSVesa Keskinen: \"Tällaista ei ole nähty koko maailmassa!\"\nIlotulituksen kuvannut mies ihmettelee, kun suurin osa raketeista räjähti maassa, eikä noussut taivaalle.Suomen Ilotulitus Oy:n markkinointipäällikkö Sami Tammi kuitenkin vakuuttaa, että ammunnassa ei tapahtunut mitään yllättävää.- Tiedettiin jo etukäteen, että suurin osa raketeista räjähtää maassa. Näyttihän se varmaan melko kaoottiselta, eikä sillä ollut mitään tekemistä taiteen kanssa, kommentoi Tammi.Ilotulituksen tarkoituksena oli yksinkertaisesti olla mahdollisimman suuri. Tammen mukaan käytössä oli yhteensä noin 350 kiloa räjähdysainetta. Käytännössä näytöksessä ammuttiin 20 000 keppirakettia.- Normaalisti emme edes käytä keppiraketteja näytöksissä, vaan ammattimaisempia välineitä. Myös määrät ovat yleensä pienemmät. Esimerkiksi SM-kisoissa käytössä on alle 300 kiloa räjähdysainetta, kertoo Tammi. OLLI PIRTTIMÄKI @ILTALEHTI.FI", "timestamp": "2016-12-08T19:22:48Z", "url": "http://www.iltalehti.fi/viihde/2011122214990716_vi.shtml"}