{"text": "Yhteistyötä Helsingin Myllyn kanssa\nJulkaistu: 11.07.2017\t11.07.2017\nPK-35 on solminut yhteistyösopimuksen Helsingin Mylly Oy:n kanssa. Yritys on alkanut tukea seuran aamuharjoituksia puuroannoksin.\nHelsingin Mylly on yli 80-vuotias perheyritys, joka valmistaa, kehittää, markkinoi ja myy monipuolisia viljatuotteita kuluttajille, suurtalouksille, leipomoille sekä teollisuudelle. Yrityksen toiminnan perusarvoja ovat mm. vastuullisuus ja ympäristöystävällisyys.\n- Meille on erittäin tärkeää, että seuramme aamutreeneihin osallistuvat lahjakkaat pelaajat saavat terveellisen aamiaisen ja oppivat muutenkin syömään laadukasta ravintoa. Tämä auttaa heitä harjoittelemaan ja pelaamaan koko ajan kasvavien vaatimusten mukaisesti, PK-35:n toiminnanjohtaja Jukka Santala sanoo.\n- On hienoa, että seuramme ja Helsingin Myllyn intressit kohtasivat toisensa. Tämä on myös yritykselle hyvä tapa tukea nuorten urheiluseuratoimintaa. Olen erittäin tyytyväinen, että löysimme Helsingin Myllyn kaltaisen yhteistyökumppanin.\nLisätietoja Helsingin Myllystä löytyy tästä: http://www.helsinginmylly.fi/\nPK-35 kiittää Helsingin Myllyä hyvin alkaneesta yhteistyöstä sekä toivottaa yritykselle erinomaista kesän ja vuoden jatkoa!", "timestamp": "2018-05-26T13:28:40Z", "url": "http://www.pk-35.fi/index.php/uutiset/seurauutiset/696-yhteistyoetae-helsingin-myllyn-kanssa"}