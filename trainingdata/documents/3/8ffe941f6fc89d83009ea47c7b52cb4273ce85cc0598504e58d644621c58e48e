{"text": "Liittovaltio ja olkiukko | Sampo Terho | Blogit | Iltalehti.fi\nMyös Liisa Jaakonsaari esitti viimeisimmässä kirjoituksessaan, että EU-liittovaltio on eräänlainen olkiukko, jota vastaan on mukava hyökätä mutta jota kukaan ei kannata. Tämä on erikoinen näkemys, koska europarlamentin enemmistö ja Liisa Jaakonsaari itsekin ryhmineen on äänestänyt kannattavansa liittovaltiota tässä mietinnössä, jossa todetaan seuraavaa:\n”[Euroopan parlamentti] katsoo, että hallitusten välinen menetelmä on saavuttanut rajansa eikä se sovellu hyvin demokraattiseen ja tehokkaaseen päätöksentekoon 2000-luvulla; [Euroopan parlamentti] katsoo, että olisi siirryttävä todelliseen EU:n liittovaltioon”\nUnohtumaan ilmeisesti pääsi myös sosiaalidemokraattien oman puheenjohtajan Hannes Swobodan puhe täysistunnossa 11.9.2013, jossa hän lausui:\n”Me haluamme yhä tiiviimmän unionin niin talouden kuin ulkopolitiikan alalla. Tämä on ainoa tie eteenpäin, siksi minä uskon visioon Euroopan yhdysvalloista.”\nPuheessaan Swoboda nimenomaisesti tähdensi kannattavansa EU:lle Amerikan yhdysvaltojen kaltaista liittovaltiomallia, muttei yhtenäisvaltiota. Europarlamentin sosiaalidemokraattien parissa linjanvetoa käydään siis lähinnä siitä, kannatetaanko liittovaltiota vai vielä vahvempaa keskusvaltaa.\nJaakonsaari huomautti myös, että politiikassa monta kertaa vastustetaan asioita, joita ei ole olemassa. Tämä on totta, mutta eikö huonoja hankkeita pidäkin vastustaa jo ennen niiden toteuttamista? Minun mielestäni liittovaltio on Suomen kannalta huono hanke ja siksi vastustan sitä, vaikkei nykyinen EU vielä täysimittainen liittovaltio olekaan.\nNäissä eurovaaleissa on vihdoin aika keskustella liittovaltiokehityksestä, joka on erittäin tärkeä kysymys Suomen itsenäisyyden ja vaurauden kannalta. Joko asiasta vihdoin voitaisiin keskustella asiallisesti, ilman mitään olkiukkoja, mörköjä ja impivaaroja?\n← Kansallisten laboratorioiden Eurooppa\nHulluusennätys →\n16 kommenttia kirjoitukselle “Liittovaltio ja olkiukko”\nLiisa J. sanoo:\n10.4.2014 10.37\nPerussuomalaisten olisi syytä palata EU:sta irroittautumisen teemoihin. Elämää on myös EU:n ulkopuolella ja kauppaa käydään aina. Myös omaan kansalliseen valuuttaan palaaminen olisi hyvä asia.\n10.4.2014 10.44\nOnko olemassa puolue tai poliitikko Suomessa, joka kannattaa irtautumista EU:sta, mutta vapaakauppa-alueessa pysymistä? Myös irtautuminen Eurosta olisi paikallaan. Vai odotetaanko, että homma romahtaa ja lasku lankeaa ytimien ulkopuolisille pikkuvaltioille?\nEnsin massa velka sitten liitto sanoo:\n10.4.2014 10.45\nJos liittovaltioon ei päästä kansantuella, niin tuleva velkamäärä sanelee siihen liittymisen.\nMiksi valtiolle oma pankki?\nUlkoinen pankki\n– Korot valuvat talousalueen ulkopuolelle\n– Ylivelkaantuessa suvereniteetti on vaarassa\n– Korkojen noustessa hankala rahoittaa toimintaa\n– Korot säilyvät talousalueen sisällä\n– Ylivelkaantuessa ollaan itselle velkaa\n– Korot kiertävät takaisin, joten niiden nousu ei ole niin dramaattista\nTalousdemokratian ehdotus täyttärahaa, joka on Valtion luomaa – ei velkavetoista.\nhttp://talousdemokratia.fi/tiedostot/Taytta%20rahaa%201_00.pdf\n10.4.2014 11.57\nTaidan poikkeuksellisesti äänestää persuja. Minulle riittää vapaakauppa ja vapaa liikkuminen. Yhteinen valuuttakin on kiva turistille, mutta jos se on hyvän talouspolitiikan este, saa puolestani mennä.\n10.4.2014 12.12\nTärkeintä on ensin että heitetään rkp ulos brysselista ja sen jälkeen hallituksesta. Rkp rahat ohjaavat kokoomuksen linjaa ja se napanuora pitää myös katkaista laittamalla säätiöt verolle.\nTämän jälkeen voidaan alkaa rakentaa Suomelle aidosti Suomen edun mukaista EU linjaa, kun vieraan vallan ja rahan taustapirut on pois pelistä.\n10.4.2014 13.07\nSampokin on loikannut James Hirvisaaren tapaan uuteen Muutos 2011 -puolueeseen ja hylännyt Soinin johtaman vanhan puolueen.\nPersujen ryhmässä porisee niin, että sivullistakin hirvittää.\nP.S. Ehdokkaan puolueesta riippumatta olisi mukava lukea niitä omia ajatuksia aiheesta, eikä pelkkää valitusta siitä, että toiset keskustelevat väärin.\nHolotna Pravda sanoo:\n10.4.2014 13.45\nJa se liittovaltio oli mitä?\nKysyn ihan vakavissani: Mikä se Euroopan liittovaltio sitten olisi?\nNiin pitkään kun tästä ”liittovaltiosta” puhutaan vain epämääräisenä mörkönä joka jotenki niinku ”uhkaa” niinku niin näihin vastustajien purkauksiin on vaikea suhtautua vakavasti. Hanttiin pannaan naama punaisena ihan vaan periaatteesta?\nMiksi sitä liittovaltiota pitää vastustaa? Kertokaa nyt jumalauta jotain konkreettista siitä hirmuisesta liittovaltiosta josta puhutaan kuin pappi perkeleestä. Kertokaa nyt kun tunnutte tietävän!\nNiin pitkään kun ette pysty täsmällisesti kertomaan mitä se teidän vastustamanne liittovaltio on niin se ”liittovaltio” on olkinukke.\nItse olen sitä mieltä että ”itsenäinen” Suomi on yhtä järkevä ajatus kuin itsenäiseksi julistautuva Nilsiä. Jos katsoo minkälaisia pässejä meillä on eduskunta ja hallitus pullollaan, todellisen vallan siirtyminen jonnekin Brysseliin tuntuu aina vaan paremmalta ajatukselta.\nVai onko kyläpäälliköiden unelmissa päästä Suomessa joksikin pikkupomoksi käyttämään pienen ihmisen valtaa? Pienessä lammikossa pikku sinttikin voi kuvitella olevansa iso. Kyllähän se vituttaisi kun oma valta kutistuisi ”liittovaltiossa” naurettavan mitättömäksi. Eli oikean kokoiseksi.\n10.4.2014 14.35\nLiittovaltioon siirtyminen vaatinee samalla lailla sisällissodan kuten Jenkeissäkin. En mitenkään ihaile Amerikan demokratiaa, vaikka vanha peri amerikkalaisuus on jopa hyve.\nIhmettelen tuota kiirettä. Miksi ei anneta ensin tapahtua yhdentymistä vaikka aluksi 500 vuotta ja palata asiaan vasta sitten. Etelä ja pohjoinen ovat juuri nyt tällä hetkellä liian kaukana kultturillisesti, taloudellisesti ja muutenkin mentaalisesti, että liittovaltio ei vaan ole mahdollinen. Tästä on hyvä todiste kun on yritetty tehdä taloutta sitovia sopimuksia. Aina löytyy taho, kuka ei toimi sopimuksen mukaan. Liittovaltio ei mitenkään korjaisi asiaa, sillä kysymyksessä on kunkin kansan menttaliteetti. Edes Maastrichtin sopimusta ei ole noudatettu.\nEu:ta pitää kehittää ja antaa vain yhdentymisen tapahtua. Kun kauppa käy ja ihmiset totuttelevat toisiinsa lopulta syntyy se syvempi taso jos on syntyyäkseen. Millään pakolla sitä ei voi saada aikaiseksi.\nNykyisen tilanteen vallitessa kannattaa pitää EU:n budjetti mahdollisimman pienenä ja panostaa ilmaiseen kulttuurin vaihtoon ja kansainväliseen kanssa käyntiin. Vapaa kauppa ja vapaa työvoiman liikkuminen riittää hyvin moneksi vuodeksi nyt alussa.\nTäytyy kuitenkin pitää kirkkaana mielessä, että nyky muotoinen EU-kokeilu on vienyt meiltä jo noin 150 000 teollistatyöpaikkaa ja synnyttänyt noin 100 miljardin euron velan. Pidän panostusta isona ja tuloksia laihoina. Olemme ajatuneet deflaatioon, sillä ilman jatkuvaa uutta rahan pumppausta koko systeemi olisi jo mennyt nurin. Se velaton historia, mikä olisi tapahtunut ilman lainausta kun ei ole nyt nähtävissä, mutta lahjakkaat osaavat arvioida asiaa.\nOnko Euron devalvoinnista ollut keskuteluja parlamentissa? Minusta meidän pitää heti devalvoida Euro suhteessa Dollariin ja Kiinan Yuaniin noin 20%.\n10.4.2014 15.12\nHyvä, että blogisti ottaa rehellisesti tämän liittovaltioasian esille. Jo nyt on jonkinlainen EU-liittovaltio. Poliittinen pullistelu ja EU:n olkiukot (ja -akat) ovat tästä eräs ilmentymä mielestäni. JOS (ja ilmeisesti kun) liittovaltioaate toteutuu, siitä hyötyvät ENSI SIJASSA suurmaat, kuten Saksa ja Ranska. Ne tulevat olemaan ratkaisevassa asemassa niin poliittisesti kuin taloudellisestikin. Suomi juoksee edelleen suu vaahdossa, mikäli on mukana (toivottavasti ei), huutaen Saksaa tueksi ja turvaksi. Lopulta Suomikin saa maksaa osansa leikistä ja tyytyä lypsettävän sivustakatsojan rooliin. Tätäkö me kaikki, Stuppit ja muut, haluamme? Olla ytimessä, sanoi Mooses aikanaan.\n10.4.2014 15.36\n”Tämä on ainoa oikea tie…”, nämä ovat samaa tasoa kuin taannoinen ääni väristen julistettu Tsekkoslovakian tie on meidä tiemme.\nNykyisten LIITTOVALTIOKIIMAISTEN märkä päiväuni halutaan nyt häveten peitellä. Mutta,mutta, kun vaalit ovat ohitse niin hillityt himot nousee varmasti pintaan.\nKäy kuin EU:n perussopimuksen kanssa: Tarkoitus pyhittää keinot.\nÄänestäjät, nyt tarkkana. Mietikkää kehen kannatta luottaa?\n10.4.2014 19.33\nJaakonsaari alkaa olemaan jo sellainen vanha pöhkö joka elää menneessä maailmassa ja kuuluisi marttakerhoon eikä päättämään vakavista asioista.\n10.4.2014 21.54\nVeikkaanpa, että Sampo Terho ja kumppanit jää muiden keskustelijoiden ja toimittajien jalkoihin, kun vaalikeskustelut alkavat. Käy niin, että ”Liittovaltiolla pelottelu” yritetään leimata naurunalaiseksi ja turhaksi huoleksi ja toisaalta niin, että itsekukin ilmottautuu tavalla tai toisella sen vastustajaksi. Asia yritetään pimittää myös luettelemalla asioita, joissa yhteisistä päätöksistä on ollut tai olisi yhteistä hyötyä.\npena kotila sanoo:\n11.4.2014 4.50\nEihän poliitikot voi luopua EU :n organisaatiosta, sitähän täytyy laajentaa. Kun kasvatetaan EU – organisaatiota samalla luodaan uusia työpaikkoja ja kasvatetaan EU :n BKT :tä. Sitten voidaan jakaa tukirahaa EU :n ulkopuolisille valtioille …. jne poliitikot ovat keksineet ”armottoman” talouden kehityspyörän, isossa EU :ssa on aina hölmöjä ja yksinkertaisia ihmissiä jotka kunniallisesti maksavat nämä poliitikkojen leikit !\n11.4.2014 7.06\nMikä tuossa liittovaltiossa pelottaa persuja ? Toimii hyvin USAssa, Saksassa jne. Haaveilut markasta ja sen hyvyydestä eivät saa tukea historiasta. Suomi on maa mikä ei koskaan ole pärjännyt omillaan vaan hyötynyt yhteistyöstä ja kaupasta. Mitä vapaammin sen paremmin.\n11.4.2014 16.06\nImpivaaralaiskaksikko rokkaa.\nToinen tekee politiikkaa Natolla ja toinen siipeilijä EU:lla. Ans katsoa riittääkö kummankaan kyvyt kun omin voimin pitää koettaa onneaan.\nEuroopan liittovaltio on hyvinkin tavoiteltava tila globaalissa maailmassa. Suomen kohdalla se vain saattaisi johtaa perustyytymättömien tavoittelemaan Impivaaraan. Alkuperäiset EU maat kun tulisivat kuorimaan kermat päältä.\nLiittovaltiolla olisi kyllä potentiaaliset mahdollisuudet pelastaa vanha maailma näivettymästä. Olisi yhtenäinen verotus, maatalous, koulutus, tutkimus, lainsäädäntö jne. mitä nyt lailla ja asetuksilla voitaisiin päättää ja sopia.\nTämä on tietenkin utopiaa, mutta jotain pitäisi tehdä. Nykyinen touhu ei toimi tehokkaasti muutamaan sukupolveen varsinkaan kun edustajaksi valitaan pelkkiä kiusantekijöitä tai kiusattuja.\nEnsimmäinen askel olisi yksi kieli, jota kaikki mepit osaa oikeasti. Siis ei mitään turistienglantia vaan sellaista, jolla pystyy ymmärtämään vaikka Ikean keittiökalusteiden kokoamisohjeet.\n13.4.2014 20.40\n”Jaakonsaari huomautti myös, että politiikassa monta kertaa vastustetaan asioita, joita ei ole olemassa. ”\nLiisa Jaakonsaari hengenheimolaisineen kuuluu siihen kerhoon missä ensin ”paskannetaan housuun ja vasta sen jälkeen mietitään että mitä tuli tehtyä.”\nValitse kuukausi tammikuu 2019 joulukuu 2018 marraskuu 2018 lokakuu 2018 syyskuu 2018 elokuu 2018 heinäkuu 2018 kesäkuu 2018 toukokuu 2018 huhtikuu 2018 maaliskuu 2018 helmikuu 2018 tammikuu 2018 joulukuu 2017 marraskuu 2017 lokakuu 2017 syyskuu 2017 elokuu 2017 kesäkuu 2017 toukokuu 2017 huhtikuu 2015 maaliskuu 2015 helmikuu 2015 tammikuu 2015 joulukuu 2014 marraskuu 2014 lokakuu 2014 syyskuu 2014 elokuu 2014 heinäkuu 2014 toukokuu 2014 huhtikuu 2014 maaliskuu 2014 helmikuu 2014 tammikuu 2014 joulukuu 2013 marraskuu 2013 lokakuu 2013 syyskuu 2013 elokuu 2013 heinäkuu 2013 toukokuu 2013 huhtikuu 2013 maaliskuu 2013 helmikuu 2013 tammikuu 2013 joulukuu 2012 marraskuu 2012 lokakuu 2012 elokuu 2012 kesäkuu 2012 toukokuu 2012 maaliskuu 2012 helmikuu 2012 tammikuu 2012\nNorth State of Europe: Opintotuen tulorajoja nostettava\nVilho Pahka: Opintotuen tulorajoja nostettava\nPeliMies: Opintotuen tulorajoja nostettava\nItsepetos: Opintotuen tulorajoja nostettava\nVompatti: Opintotuen tulorajoja nostettava", "timestamp": "2019-01-18T03:54:36Z", "url": "https://blogit.iltalehti.fi/sampo-terho/2014/04/10/liittovaltio-ja-olkiukko/"}