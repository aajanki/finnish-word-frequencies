{"text": "Kalevala on yhdistänyt kansoja rajan yli | Karjalan Sanomat\npiirit / elokuu 11, 2017 - 10:10 / päivitetty elokuu 22, 2017 - 17:06\n— Näillä varoilla meillä on hyvä mahdollisuus rakentaa hyviä yhteistyöhankkeita myös tulevaisuudessa, Keränen sanoi Vuokkiniemen kyläjuhlassa.\nMies osallistui heinäkuun lopussa kävelymatkaan luontopoluilla, joita pitkin 1900-luvulla Lönnrot lähti Vienan Karjalaan keräämässä runolauluja.\nSellaisia kulttuurimatkoja on kehittänyt jo toista vuotta Lahden matkailuyrittäjä Antti Holopainen kansainvälisessä Via Kalevala -hankkeessa. Mies kävi viime lauantaina Vuokkiniemen kyläjuhlassa. Avajaisissa hän lahjoitti kylätalolle ja Vuokkiniemi-Seuralle kirjansa viime vuoden matkasta Lönnrotin synnyinkodista Sammatin Paikkarin torpasta Karjalan Kalevalaan saakka.\nTänä vuonna Holopainen porukkansa kanssa käveli Lönnrotin jäljellä Suomussalmen Raatteesta Kuivajärven perinnetalolle, joka on Suomessa vienankarjalainen kylä. Matka kesti neljä päivää ja vaeltajat kävelivät itärajaa pitkin yli 40 kilometriä. Mukana oli myös kolme osallistujaa Kostamuksesta. Heidän osallistuminen kävelymatkaan oli ilmainen.\n— Tavoitteena oli käydä Suomen Raatteesta Karjalan Latvajärvelle ja sitten Vuokkiniemen kyläjuhlaan, mutta valitettavasti tämä osuus kävelystä jäi virtuaaliseksi. Venäjän puolelta tuli tieto, ettei matka järjesty, Holopainen valittaa.\nKävelyhankkeessa Holopainen haluaa avata runolaulajien ja laukkukauppiaiden reitit luonnon- ja kulttuurimatkailun reittinä palveluineen vuoteen 2035. Silloin kuluu 200 vuotta Kalevala-eepoksen ensimmäisen painoksen ilmestymiseen.\n— Toivomme hartaasti, että entiset vienalaiset kulttuurimatkailu- ja luontomatkailureitit heräisivät henkiin ja alkaisivat kukoistaa, siellä olisi kävelijöitä ja muilla tavalla liikkuvia molemmin puolin rajaa ja rajan yli, Holopainen sanoo.", "timestamp": "2018-01-20T14:57:15Z", "url": "http://www.karjalansanomat.ru/node/2671"}