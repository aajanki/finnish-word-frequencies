{"text": "Puutetta kavereista? Pistetään \"blogirinki\" kasaan! | Yleinen keskustelu | Cosmopolitan\nPuutetta kavereista? Pistetään \"blogirinki\" kasaan!\nKasteenhohde\nklo 19:13 | 29.7.2012\nOnko sinulla paljon aikaa itsellesi ja vain vähän ystäviä ja tuttavia joiden kanssa vaihdat kuulumisia? Olisiko sinulla aikaa ja kiinnostusta kirjoittaa elämäsi vaiheista suljetulle lukijapiirille ja saada näin uusia kontakteja ihmisiin eri puolella Suomea?\nOlemme perustaneet ns. blogiringin yhdessä livejournal.comiin muutama viikko sitten erään toisen keskustelufoorumin keskustelijoiden kanssa. Sivustolla pystyy rajaamaan tekstinsä julkiseksi, kaveripiirin luettavaksi tai ihan yksityiseksi. Palvelussa pystyy kommentoimaan toisten tekstejä tekstien perään ja käymään keskusteluja. Kirjoitamme omista elämistämme, omista kuvioistamme, valitamme ongelmistamme, jaamme mietteitämme, jaamme kuvia, ja kaikkea mitä ikinä vain haluamme. Ja mikä parasta, olemme ennestään täysin tuntemattomia toisillemme!\nNyt osan kirjoitusinto ja -tahti on kuitenkin jäänyt hieman tauolle, ja vain muutama kirjoittaa tällä hetkellä säännöllisesti omaa päiväkirjaansa. Haluaisimme kuitenkin lukea useammin useamman ihmisen tekstejä, joten ajattelimme tulla kysymään löytyisikö täältä innokkaita ihmisiä osaksi uutta kaveriporukkaamme? :) Tällaisella kirjoittelulla pääsee nopeasti perille toisen elämästä ja asioista pystyy keskustelemaan viestien välityksellä. Piirin koolla ei ole väliä, eli siihen saa halukkaita ilmaantua pari tai parikymmentä. Tärkeintä mielestämme on halu kirjoitella vain näille tietyille ihmisille ja samalla tutustua muihin. Suurinosa on tällä hetkellä iältään + 20v naisia, mutta emme ole ikä- tai sukupuolirasisteja, kaikki saavat tulla rohkeasti mukaan! :)\nKirjoituksensa voi muuttaa heti alusta vain tietyille henkilöille luettavaksi, mutta palvelussa täytyy pyytää ja hyväksyä muut ihmiset kavereiksi - vähän niin kuin Facebookissa. Oman päiväkirjan pääsee luomaan tästä linkistä https://www.livejournal.com/create.bml\nJos kiinnostuneita ihmisiä löytyy, niin voin laittaa ryhmämme puolesta jokaiselle henkilökohtaisesti sähköpostilla lisäinfoa ja ohjeita tulemaan :)\nklo 22:45 | 29.7.2012\n29.07.2012 klo 07:13\nEikö kiinnostuneita todellakaan ole? Mailia voi myös laittaa suoraan kasteenhohde@gmail.com jos ei tänne uskalla omaa osoitettaan laittaa :) Meitä on tällä hetkellä 18 henkilöä, mutta alle 10 kirjoittelee päiväkirjaansa säännöllisesti. Muutama meistä kirjoittaa ihan sen takia, ettei elämässä ole yhtään ystävää, jolle puhua mieltä vaivaavista asioista, osa ihan kirjoittamisen halusta ja osa uusien tuttavuuksien toivossa. Kiva porukka ja kaikki erilaisia ihmisiä :) Olisi kiva löytää vielä mukaan vaikka noin 10 uutta ihmistä. Jos vähänkään tuntuu siltä, että olisi kiva osallistua, niin kannattaa ehdottomasti tulla mukaan!\nklo 12:03 | 6.8.2012\nKoitan vielä kerran nostella, eli edelleen mahtuu mukaan! Blogiringissämme on tarkoitus, että jokainen kirjottaa omaa ns. päiväkirjaa. Sinne voi kirjoittaa ihan mitä haluaa, näyttää mitä haluaa jne. Vain kaverilistalla olevat henkilöt näkevät tekstit ja pystyvät kommentoimaan merkintöjä. Muutama meistä kirjoittaa ihan sen takia, ettei elämässä ole yhtään ystävää, jolle puhua mieltä vaivaavista asioista, osa ihan kirjoittamisen halusta ja osa uusien tuttavuuksien vuoksi. Aktiivisimpien jäseniemme keski-ikä on n. 25 vuotta tällä hetkellä, mutta nuorin henkilö on 19 vuotta ja vanhin 42 vuotta, emmekä ole ikärasisteja :) Koko ringissä on yhteensä 18 kirjoittajaa ja mitä erilaisempia elämäntarinoita on kerrottavaksi, niin sitä parempi!\nEi tarvitse osata kirjoittaa mitään huipputekstiä ja saa olla maailman tylsinkin henkilö, eli mitään ihmeitä ei tähän edes vaadita. Haluamme vain useamman henkilön tekstejä luettavaksi, jotta ideamme jaksaa kantaa itseään useampien kuukausien tai jopa vuosienkin ajan.\nNopeiten hommaan pääsee mukaan laittamalla sähköpostia: kasteenhohde@gmail.com Oman blogin voi käydä tekemässä https://www.livejournal.com/create.bmlja mailitse lähetän muiden kirjoittajien nimimerkkilistan sekä muutaman ohjeen ennen varsinaisen kirjoittelun aloittamista.", "timestamp": "2016-10-21T20:18:07Z", "url": "http://www.cosmopolitan.fi/keskustelu/7000768/ketju/puutetta_kavereista_pistetaan_blogirinki_kasaan"}