{"text": "Sydänviikko muistuttaa elintapojen tärkeydestä | Ideakeittiö\nEtusivu › Artikkelit › Vinkit testit › Sydänviikko muistuttaa elintapojen tärkeydestä\nSydänviikko muistuttaa elintapojen tärkeydestä\n2015-04-13 12:27\nTällä viikolla vietettävä kansallinen sydänviikko herättelee kiinnittämään huomiota terveelliseen ruokavalioon ja riittävään liikunnan määrään. Poimi tästä vinkit pieniin elämäntapamuutoksiin, jotka parantavat terveyttäsi ja tuovat reippaamman olon.\nPerinteisellä sydänviikolla on Suomessa pitkät perinteet. Ensimmäistä kertaa teemaviikko järjestettiin vuonna 1990. Tänä vuonna sydänviikon teemana on Tunne arvosi, ja kohderyhmänä ovat erityisesti kaikki yli 60-vuotiaat suomalaiset.\nSydänviikolla ihmisiä muistutetaan heidän sydämensä arvosta. Sydämen hyvinvointiin kannattaa kiinnittää huolta terveellisellä ruokavaliolla ja riittävällä liikunnalla. Suomessa vallalla ovat erityisesti korkea kolesteroli ja korkea verenpaine. Kolesteroli on yksi sydän- ja verisuonitautien merkittävimmistä riskitekijöistä.\n- Vuosikymmeniä jatkunut suomalaisten kolesterolipitoisuuksien lasku on kääntynyt viime vuosina nousuun. Kovien, tyydyttyneiden rasvojen saanti on lisääntynyt viime vuosina suomalaisten ruokavalioissa ja sen epäillään olevan yksi syy kolesterolikäyrien nousuun, Unileverin ravitsemusasiantuntija Sara Pohjavuori kertoo.\nKolesteroli laskuun oikealla ruokavaliolla\nOman kolesteroliarvoon pystyy vaikuttamaan oikeanlaisella ruokavaliolla. Kolesteroliin vaikuttaa alentavasti kovien rasvojen vähentäminen. Kannattaakin suosia rasvattomia tai vähärasvaisia maitotuotteita ja vähärasvaisia lihoja, esimerkiksi paistia, fileetä ja muita ruhonosia, joista on poistettu näkyvä rasva. Kanaa ja kala ovat myös hyviä vaihtoehtoja. Kalkkuna- ja kinkkuleikkeet ovat parempia meetvurstin sijaan, ja juustosta paras on alle 17 prosenttia rasvaa sisältävä vaihtoehto.\n- Kaikkia rasvoja ei kuitenkaan tarvitse poistaa kokonaan ruokavaliosta. Kannattaa kiinnittää huomiota rasvan laatuun ja huolehtia, että saa riittävästi pehmeää rasvaa, Pohjavuori muistuttaa.\nRuoanlaitossa kannattaa suosia kasviöljyjä, esimerkiksi rypsi- ja oliiviöljyjä. Öljypohjaiset salaatinkastikkeet ovat hyviä ja kalaa olisi hyvä löytyä ruokalistalta kahdesta kolmeen kertaa viikossa. Maustamattomat pähkinät ja siemenet ovat terveellisiä ja sopivat monenlaisiin ruokiin. Kasviksia, hedelmiä ja marjoja tulisi nauttia vähintään puoli kiloa päivässä ja vaaleat viljat kannattaa vaihtaa täysjyväviljoihin.\nVähennä suolaa, mutta maltillisin harppauksin\nKohonnutta verenpainetta pystyy puolestaan alentamaan vähäsuolaisella ruoalla, runsaalla kasvisten määrällä sekä kuituja ja hedelmiä suosimalla. Suolaa kannattaa kuitenkin vähentää hiljalleen, jotta muutos ei tunnu niin rajulta.\n- Suolan määrän vähenemiseen tottuu, kunhan sen tekee maltilla. Monet lisäävät ruokaan suolaa automaattisesti, maistamatta. Tästä tavasta kannattaa pyrkiä eroon, Sara Pohjavuori sanoo.\nYlipainoisten määrä lisääntyy myös Suomessa. Pääasiallisena syynä tähän on liian vähän liikuntaa sisältävä elämäntyyli, mutta myös epäterveelliset ruokatottumukset vaikuttavat ylipainon kertymiseen. Ylipaino nostaa verenpainetta sekä kolesteroliarvoja ja rasittaa niveliä. Kun ruoasta saatu energiamäärä vastaa elimistön kuluttamaa energiamäärää, paino pysyy terveellisissä lukemissa. Kannattaa totuttaa itsensä säännölliseen päivärytmiin, jossa suuhun laitetaan jotakin tasaisesti koko päivän aikana. Näin nälkä ei pääse kasvamaan liian suureksi.\n- Monipuolinen ruokavalio on todella tärkeää. Ateriaan olisi hyvä sisällyttää kasviksia, täysjyväviljatuotteita, kanaa, kalaa tai lihaa sekä pehmeää rasvaa. Mikään ruoka ei ole itsessään terveellistä tai epäterveellistä, vaan ruokavalion kokonaisuus ratkaisee. Kaikkea voi syödä, kunhan muistetaan kohtuus.\nKolesteroli mitataan verestä\nOman verenpaineen mittaus onnistuu kätevästi vaikka terveyskeskuksessa, jos kotoa ei löydy verenpainemittaria. Kolesterolin selvittäminen on kuitenkin haastavampaa. Korkea kolesteroli ei näy eikä tunnu, ja se voi olla kenellä tahansa kokoon ja ikään katsomatta. Kolesteroliarvo selvitetään verikokeella, ja siihen kannattaa pyytää lähete vaikka omasta terveyskeskuksesta tai työterveyshuollosta.\n- Kolesteroli voi olla myös perinnöllistä. Korkean kolesterolin ensisijainen hoito on terveellinen ruokavalio. Mikäli terveelliseen ruokavalioon siirtyminen ei alenna kolesterolia riittävästi, voidaan kokeilla kolesterolia alentavia elintarvikkeita, kuten Becel pro.activ-tuotteita, joihin on lisätty kasvisterolia. Niiden on tieteellisesti osoitettu alentavan kolesterolia, Pohjavuori kertoo.\nMa, 2015-04-13 15:12\nMarkus-sedän ohjeilla mennään, puuroa aamulla ja siitä se sitten lähtee. Kiitos ajankohtaisesta artikkelista, josta toivotaan olevan kaikille vinkkejä ruokatapojen kohentamiseen.\nTi, 2015-04-14 04:51\nKohtuus kaikessa. Ennaltaehkäisy on sitä parasta terveyden hoitoa. Onneksi Suomessa on hyviä geenitutkijoita. Geenithän myös vaikuttavat terveellisten elämän tapojen ohella kokonaisterveyteen.\nTi, 2015-04-14 16:34\nTällä viikolla jo parsakaaliruokaa ja uunipuuroa. Ostoslistalla vihanneksia ja yrttejä. Tsempataan.\nPe, 2015-04-17 18:44\nOmilla valinnoilla voi pitkälti vaikuttaa terveyteen.\nKe, 2016-01-06 06:21\nLehtikaalia kokeilin. Parhaimmaksi havaitsin ruukkulehtikaalin, joka oli ihan syötävää. Ei minusta kuitenkaan tullut vannoutunut lehtikaalin ystävä,\nTo, 2016-01-07 09:49\nTästä on hyvä aina välillä \"muistuttaa\".\nKurkkaa Ideakeittiön joulukalenteriin - ansaitse pisteitä tehtävien suorittamisesta\n2014-12-01 12:28\nKeittiöiden Peter Pan – Top Chef -Teemu ei halua kasvaa aikuiseksi\n2012-07-23 01:00\nJuhannustaiat tarjoavat viihdettä yöttömään yöhön\n2013-06-19 01:00\nRetroruoka on tullut jäädäkseen – näin valmistat edullisia ja herkullisia klassikkoruokia", "timestamp": "2020-03-28T09:21:26Z", "url": "https://www.ideakeittio.fi/artikkelit/vinkit-testit/sydanviikko-muistuttaa-elintapojen-tarkeydesta"}