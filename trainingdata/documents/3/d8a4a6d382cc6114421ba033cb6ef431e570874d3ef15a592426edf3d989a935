{"text": "Sisilisko Sähköskootterit » Blogi\nSisilisko-sähköskootteri kakkosauton tilalle\nheinäkuu 17, 2015 · Filed under Tuotteet\nTapani Saunamäki Nummelasta hankki Sisiliskolta Cemoto City Cruiserin. “Sähköskootteri tulee pääasiassa vaimon käyttöön työmatka-ajoon korvaamaan kakkosauton. Meillä on noin 8 km matka Nummelan keskustaan joten kesäisin työmatka ja maitopurkin haku käyvät leppoisasti sähköskootterilla. Takapenkillä 6-vuotias Santeri pääsee myös mukavasti päiväkotiin. Sähkömopo on ollut mielessä jo vuosia, ja nyt tartuimme Sisiliskon tarjoukseen ja toteutimme hankinnan”, Tapani kertoo. Mukavia ajokilometrejä Saunamäen perheelle!\nHiljaisilla Sisiliskoilla sekä maalla että kaupungissa\nheinäkuu 9, 2015 · Filed under Tuotteet\nRoosa Toivonen ja Tuomas Kantelinen hankkivat kerralla kaksi Sisiliskon sähköskootteria. Tänä kesänä pariskunta ajaa Cemoto City Cruiserilla Helsingin vilinässä ja Sisilisko Retrolla maalla Mäntyharjun kyläteitä.\n“Tuomas on ammatiltaan säveltäjä ja siksi nimenomaan hiljainen sähköskootteri on hänelle mielekäs menopeli. Meillä on ollut vuosia Los Angelesissa sähköskootteri ja nyt kaipailimme sellaista Suomeenkin. Hiljaisuuden lisäksi plussaa on sähköskootterin päästöttömyys ja käytön ekologisuus”, Roosa Toivonen kertoo.\nHelsingissä sähköskootteria tullaan Roosan mukaan käyttämään kaikenlaiseen kaupunkiajamiseen sekä kodin ja työhuoneen välisen matkan taittoon: “Tuomas säveltää balettia Kansallisbaletille (Pieni merenneito, ensi-ita 23.10.2015) ja tulee käymään paljon oopperatalossa. Koska siellä on henkilökuntaa paljon, mutta vähän parkkipaikkoja, mikä onkaan kätevämpää kuin kurvata sinne sähköskootterilla”.\nMäntyharjussa pariskunta aikoo kulkea 6-7 km matkat keskustaan aina kuin mahdollista. “Hyvällä ilmalla matka on täydellinen tehdä sähköskootterilla ja nauttia kauniista maisemista. Pienet kauppareissut ja erinäköiset jätski-, torikahvila-, kesäteatteri-, ja naapurivierailut sujuvat autoa starttaamatta. Ihannetilanne olisi, että auto ei lähtisi pihasta kuin isompia ruokaostoksia ja pitempiä matkoja varten, tai rankkasateen sattuessa!”, Roosa kertoo maalaismopon käyttökohteista.\nMukavia ajoja Roosalle ja Tuomakselle sekä maalle että kaupunkiin hiljaisilla Sisiliskon sähköskoottereilla!\nCemoto City Cruiser kesäajoon\nkesäkuu 2, 2015 · Filed under Tuotteet\nCemoto City Cruiser oli Joensuulaisen Sarin valinta sähköskootteriksi. Cemotolla on käyttöä monenlaiseen ajoon. Kolmen lapsen perheessä esimerkiksi noin 10 km matka harrastuksiin onnistuukin jatkossa hauskasti ja tyylikkäästi valkoisella Cruiserilla. Kaikilla Sisiliskon sähköskoottereilla voi kulkea kaksi henkilöä. Mukavia matkoja Itä-Suomen sähköskootteristeille!\nHankoon kevään 2015 ensimmäinen Sisilisko\ntoukokuu 18, 2015 · Filed under Tuotteet\nHangon kaduilla voi nähdä tänä kesänä tyylikkään valkoisen Cemoto City Cruiserin. Rahti-Kaleva toimitti Hankoon sähköskootterin suoraan uuden tyytyväisen sähköskootteristin kotiovelle. Turvallisia kilometrejä Pirjolle Hankoon!", "timestamp": "2019-02-20T21:40:53Z", "url": "http://www.sisilisko.fi/blogi/page/2/"}