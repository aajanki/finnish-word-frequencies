{"text": "Aker Yards käyttää Turussa - Mobiili - Ilta-Sanomat\nRadiotunnisteet pitävät lukua telakkaväestä\nJulkaistu: 22.5.2007 14:56\nAker Yardsin Turun telakalla on otettu käyttöön radiotunnisteisiin perustuva turvakulunvalvontajärjestelmä. Järjestelmä on rakennettu takaamaan työntekijöiden turvallisuus tulipalon sattuessa.\nTiedotteen mukaan radiotunniste- eli rfid-tekniikkaa käytetään telakan viidentuhannen työntekijän turvakulunvalvontaan rakenteilla olevassa laivassa. Jokaisella työntekijällä on kypärässään viiden metrin päästä luettavissa oleva rfid-tunniste. Varustelulaiturissa kelluvan laivan lukuisat kulkusillat, joita pitkin työntekijät kulkevat sisälle laivaan ja sieltä pois, on varustettu liikesuunnan tunnistukseen kykenevillä rfid-lukijoilla. Näin pelastus- ja turvallisuusvastaavat voivat seurata laivassa olevien henkilöiden lukumäärää reaaliajassa ja mitoittaa muun muassa poistumisteiden lukumäärää. Erityisen tärkeää on evakuointitilanteissa saada nopeasti tieto siitä, että kaikki ovat päässeet pois laivasta. Toisin kuin monet lukijoihin ja paperitietoihin perustuvat järjestelmät, Aker Yardsille rakennettu järjestelmä ei vaadi erityistoimia työntekijöiltä, joilla monesti on kädet täynnä asennusmateriaaleja ja työkaluja mennessään sisään laivaan. Järjestelmän toimitti Vilant Systems Oyhttp://www.vilant.com yhdessä Solita Oy:nhttp://www.solita.fi kanssa.\nHitachi on kehittänyt rfid-tagin eli -tunnisteen, jonka mitat ovat 0,05 millimetriä x 0,05 millimetriä. Japanilaisyhtiön mukaan tunnisteen voi upottaa esimerkiksi paperiin.\nYksi Euroopan suurimmista kengänvalmistajista, saksalainen Reno, aikoo upottaa kenkiin rfid-siruja varkauksien estämiseksi. Sirut ja järjestelmät toimittaa Checkpoint Systems.\nRadioaaltojen avulla toimiva etätunnistusteknologia auttaa Turun kaupunginkirjastoa hallitsemaan kokoelmiaan.\nKoepapereihin rfid-tunniste estämään väärinkäytöksiä Britanniassa\nTutkintoja Britanniassa valvova Edexcel alkaa lisätä rfid-siruja koepapereiden kulun valvomiseksi. Varkaudet ovat harvinaisia, mutta ne tulevat kalliiksi.\nRautaruukin vetomestarit rfid-ohjaukseen\nIdentoi Oy on toimittanut Rautaruukki Oyj:n Raahen tehtaalle automaattisen kuljetusyksiköiden tunnistusratkaisun, joka on yksi ensimmäisistä liikkuvaan kalustoon asennetuista rfid-ratkaisuista Suomessa.\nNokia: Matkapuhelin havaitsee ukonilman lähestymisen\nMatkapuhelin voi Nokian patenttihakemuksen mukaan ennustaa salamoinnin lähestymistä.", "timestamp": "2017-03-26T18:07:41Z", "url": "http://www.is.fi/digitoday/mobiili/art-2000001510390.html"}