{"text": "Miesten kakkonen käynnistyi vierasvoitolla! | Pallokerho Keski-Uusimaa | PKKU\nMiesten kakkonen käynnistyi vierasvoitolla!\nMiesten kausi käynnistyi Lappeenrannassa ja arktisissa oloisssa pelatussa ottelussa kerhon 2-3 vierasvoittoon.\nOttelun alku oli kerholle haastava. Arktinen sää ja hermostuneisuus näkyivät nuoren joukkueen otteissa.\nKotijoukkue hallitsi ensimmäisen jakson kenttätapahtumia ja tauolle siirryttiin kotijoukkueen 2-0 johdossa. Hyvän ottelun maalissa pelannut Veikko Johansson otti muutaman tärkeän kopin ensimmäisellä jaksolla. PePon molemmat maalit teki Aleksi Ikonen.\nToisella jaksolla nähtiin sisuuntunut vierasjoukkue. Kerho otti pelin hallintaan ja teki nopean \"pukukoppimaalin\" . Maali syntyi Esa Velakosken lapikkaasta. Tarkka matala laukaus painui verkon perukoille kun ottelua oli pelattu 47 minuuttia ja takaa-ajo oli alkanut.\nKerho jatkoi painostustaan ja Valtteri Homanen tasoitti ottelun kulmasta. Ottelu oli tässä vaiheessa tasatilanteessa 2-2 ja kello näytti vasta 53 minuuttia.\nKerhon takaa-ajo sai täydellisen lopun minuutilla 87 jolloin Velakoski vapautti Niko Haikon maalintekoon.\n\"Pelin alku oli meiltä heikko. Olosuhteita ja korkeampaa sarjatasoa ihmettellessä kotijoukkue otti pelin haltuun ja rokotti meitä muutamaan otteeseen. Toisella jaksolla olimme taas selkeästi parempia ja pystyimme luomaan enemmän maalipaikkoja kuin kotijoukkue. Taistelutahto ja ilme oli kundeilla hyvä ja ansaitusti painoimme ohi. Olen iloinen pelin lopputulokseen sekä kundien tekemiseen\". Kommentoi pelin jälkeen joukkueen valmentaja Hakanpää.\nKerhon seuraava ottelu on myös vieraissa. Joukkue matkustaa Kiffenin vieraaksi 9.5. Ottelu pelataan Töölön bolliksen 2 nurmella alkaen klo 19.00\nKaikki paikalle kannustamaan Kerhoa!", "timestamp": "2017-11-21T13:36:51Z", "url": "http://pkku.fi/uutiset/miesten-kakkonen-kaynnistyi-vierasvoitolla"}