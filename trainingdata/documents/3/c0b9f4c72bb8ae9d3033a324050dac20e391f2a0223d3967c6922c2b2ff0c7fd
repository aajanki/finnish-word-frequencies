{"text": "Matkusta kuin ammattilainen - muista nämä vinkit - Matkat - Ilta-Sanomat\nMatkusta kuin ammattilainen - muista nämä vinkit\nJulkaistu: 21.1.2013 14:11\nThe Forbes http://www.forbes.com/sites/fathom/2013/01/15/expert-packing-tips/listasi vinkit parempaa matkaa varten. Poimimme niistä parhaat.\n1. Kaksi kultaista sääntöä\n1) Ota aina käsimatkatavarat, niin pääset lähtemään lentokentältä nopeammin. 2) Muista kirjautua lennolle vuorokautta ennen lähtöä netissä. Säästät aikaa kentällä ja saat paremman paikan.\n2. Mitä matkalle päälle?\nPue mukavat vaatteet, jotka ovat kuitenkin siistit. Unohda verkkarit. Farkut ja mukava paita toimivat hyvin.\n3. Tee mielikuvaharjoituksia\nMieti, mitä tarvitset mukaasi kuvittelemalla asut päällesi. 4. Älä ota mukaan arvoesineitä\nJätä kalliit korut ja kellot kotiin. Jos et ole valmis hukkaamaan korua, älä ota sitä mukaan. Osta halpa kello ja pukukoruja matkalle mukaan asusteiksi.\n5. Käytä asusteita\nOta mukaan yksinkertaisia ja helppoja asusteita, joilla saat asusta kuin asusta fiksun. Miesten kannattaa sijoittaa kunnolliseen kravattiin, naisten taas kauniiseen huiviin. 6. Hyödynnä kenkiä\nKäytä kenkien sisätila hyväksi ja rullaa sukat sisään kenkiin. Samalla kengät pysyvät muodossaan. Pakkaa kengät laukun sivuille.\n7. Asukokonaisuudet\nMieti, mitä asukokonaisuuksia tarvitset. Vähennä sen jälkeen määrästä yksi. Et tule kuitenkaan käyttämään kaikkia vaatteitasi matkalla.\n8. Lataa!\nLataa etukäteen kamerat, kännykät ja läppärit. Sinun ei tarvitse metsästää pistokkeita latausta varten. 9. Adapterit\nSijoita kunnolliseen adapteriin. Katso, että se käy kohteessasi.\n10. Pikkupaketit\nOsta lempituotteistasi matkakoot. Voit myös säästää rahaa ottamalla mukaan vanhat puolityhjät purkkisi. Heitä purkit roskiin käytettyäsi ne. Säästät tilaa ja kiloja. Muista ottaa mukaan myös pesuainetta vaatteiden käsinpesuun. 11. Lääkkeet mukaan\nOta mukaan tarpeeksi lääkkeitä, niin sinun ei tarvitse metsästää lomallasi apteekkia. Muista myös kondomit!\n12. Tiedot talteen\nKirjoita matkalaukkusi osoitelipukkeeseen kotiosoitteesi lisäksi vielä sähköpostiosoitteesi. Laukut löytävät perille helpommin, jos ne hukkuvat.\n13. Kavereille kanssa\nLähetä matkatiedot sähköpostilla parille läheiselle ystävälle ennen matkaa. Liitä mukaan passinnumero ja vakuutuspapereiden kopio. Tiedoista on apua, mikäli matkalla sattuu jotain.\n14. Näppärä kassi\nPakkaa vetoketjulliseen pussukkaan lennolla tarvittavat tavarat. Laita kassiin ainakin korvatulpat, huulirasva, käsivoide, hammasharja ja -tahna, käsipyyhkeitä, kynä, nenäliinoja ja ylimääräiset alusvaatteet.\n15. Lyhennystä lukulistaan\nPitkät lennot voi kuluttaa vaikkapa lukemalla lehtiä, joita ei muuten ehdi. Sen sijaan, että pakkaisit mukaasi ison kasan lehtiä, ota mukaan vain kiinnostavat jutut. Kopio ne tai revi sivut. Voit heittää sivut pois luettuasi ne.\n16. Verensokeri tasaiseksi\nPakkaa matkalle mukaan terveellisiä ja täyttäviä välipaloja. Hyviä vaihtoehtoja ovat pähkinät, proteiini- ja energiapatukat, kuivatut hedelmät, omenat, näkkäri tai porkkanat. Ota oma teepussi mukaan, mikäli haluat parempaa teetä kuin lentoyhtiö tarjoaa. Älä juo kahvia, sillä se poistaa nestettä elimistöstä. Juo niin paljon vettä kuin voit. Voit ottaa mukaasi myös vitamiiniporeita, jotka voit sekoittaa veteen.\n17. Hiljaisuus on kultaa\nOta mukaan vastamelukuulokkeet, mikäli haluat olla lennolla todella rauhassa. 18. Älä ylipakkaa\nJätä laukkuusi tyhjää tilaa löydöille ja matkamuistoille. Jos tuppaat ostamaan paljon, voit ennakoida ja pakata mukaasi ohuen tyhjän urheilukassin, jonne saat ylimenevät tavarat. 19. Ennakoi paluu\nKotiin on kivempi tulla takaisin, kun kyyti on valmiina. Tilaa taksi etukäteen, niin sinun ei tarvitse odotella tavaroiden kanssa lentokentällä.\n20. Ystävysty ennen lentoa\nTutustu lennolle tuleviin matkustajiin jo lähtöselvitystä odotellessa tai portilla. Saat lisätilaa tai paikanvaihdon helpommin koneessa, kun olet jo ennalta tuttu.", "timestamp": "2017-02-23T12:05:45Z", "url": "http://www.iltasanomat.fi/matkat/art-2000000577647.html"}