{"text": "Mehiläinen Oulu muuttaa uusiin tiloihin ja laajentaa palveluitaan avaamalla uuden sairaalan | Mehiläinen\nMehiläinen Oulu muuttaa uusiin tiloihin ja laajentaa palveluitaan avaamalla uuden sairaalan\nMehiläinen Oulun lääkärikeskus- ja työelämäpalvelut muuttavat uusiin vastarakennettuihin tiloihin Oulun ydinkeskustassa. Mehiläinen Oulu toimii 17.8.2015 lähtien osoitteessa Kauppurienkatu 9, kerroksissa 2-5. Samoissa tiloissa avataan Mehiläinen Oulun uusi sairaala.\nErinomaisten kulkuyhteyksien päässä olevat uudet avarat tilat on suunniteltu asiakkaiden ja hoitohenkilökunnan lähtökohdista. Tilat ovat esteettömät ja hyvien yhteyksien päässä. Myös parkkitilaa on lähellä ja myöhemmin syksyllä avautuvasta parkkihallista pääsee hissillä suoraan Mehiläiseen. Marraskuussa palvelut laajenevat myös suun terveydenhuoltoon.\n”Upeaa että muutto on vihdoin toteutunut ja voimme tarjota asiakkaillemme kaikki palvelut saman katon alla. Olemme erityisen ylpeitä uudesta sairaalastamme, joka on Mehiläisen valtakunnallisen palveluverkoston 10. sairaala”, kertoo yksikönjohtaja Vuokko Sinko Oulun Mehiläisestä.\nMuutosta johtuen Mehiläinen Oulun lääkärikeskus, Kauppurienkatu 27-29, palvelee perjantaina 14.8. klo 18.00 asti.\nLääkärikeskuksen yleislääkäripäivystys toimii ajalla 15.-16.8. klo 11-16 Mehiläinen Teknologiakylän tiloissa osoitteessa Elektroniikkatie 8.\nVuokko Sinko, yksikönjohtaja Mehiläinen Oulu, p. 040 868 2987", "timestamp": "2019-08-24T18:38:29Z", "url": "https://www.mehilainen.fi/uutinen/mehilainen-oulu-muuttaa-uusiin-tiloihin-ja-laajentaa-palveluitaan-avaamalla-uuden-sairaalan"}