{"text": "Kenttäpelaaja torjui pilkun - Hannoverilla maalivahtipula | Jalkapallo | Iltalehti.fi\nKenttäpelaaja torjui pilkun - Hannoverilla maalivahtipula\nSunnuntai 7.12.2008 klo 20.16 Mikael Forssellin seura menetti taas maalivahdin. Hannoverin maalivahti Florian Fromlowitz ajettiin toisella jaksolla kentältä. (GETTY IMAGES)\nMikael Forssellin edustama bundesliigaseura Hannover 96 ajautui sunnuntaina pahaan maalivahtipulaan. Saksan maajoukkueen veräjää vartioiva Robert Enke toipuu rannemurtumasta. Saksan alle 21-vuotiaiden maajoukkueen kakkosmaalivahti Florian Fromlowitz ajettiin ulos Wolfsburgia vastaan. Hän kaatoi vastustajan rangaistusalueella 80. minuutilla. Hannoverin valmentaja Dieter Hecking oli jo tehnyt kaikki vaihtonsa, joten maaliin joutui keskikenttäpelaaja Jan Rosenthal. Wolfsburgin Edin Dzeko ampui 11-metrisen oikeaan nurkkaan, ja Rosenthal torjui.Wolfsburg voitti ottelun 2-1. Forssell pelasi täydet minuutit. ILKKA LAITINEN", "timestamp": "2017-06-29T06:10:12Z", "url": "http://www.iltalehti.fi/jalkapallo/200812078732208_jp.shtml"}