{"text": "Kaikki hienot jutut | Kansallisteatteri, Willensauna\nTarinamme päähenkilö on 7-vuotias, kun hänen äitinsä yrittää itsemurhaa.\nLista seuraa päähenkilömme mukana lapsuudesta nuoruuteen ja aikuisuuteen. Se syvenee, kasvaa, muuttuu, saa kokonaan uusia sävyjä ja merkityksiä; se muuttaa tekijänsä kuvaa maailmasta, sen pienistä ja suurista iloista sateenharmaiden päivien keskellä. Päähenkilömme sanoin: \"Jos elää pitkän elämän eikä koskaan oo tuntenu itseään täydellisen masentuneeks, ei oo luultavasti ollu ihan hereillä.”\nDuncan Macmillanin Kaikki hienot jutut (Every Brilliant Thing, 2013) on elämänmyönteinen, hauska ja toiveikas kasvutarina, joka on ollut kansainvälinen menestys. Esitys antaa yleisölle mahdollisuuden tulla osaksi ainutkertaista, yhteisöllistä teatterikokemusta, joka elämän varjoisempiakin aiheita sivutessaan saa hymyn huulille. Pääesiintyjinä vuorottelevat näyttelijät Mari Lehtonen ja Ilja Peltonen, jotka ovat myös suomentaneet ja kirjailijan näyttämöohjeiden mukaisesti mukauttaneet näytelmän suomalaiseen todellisuuteen sopivaksi.\nMacmillanilta on Kansallisteatterissa aiemmin kantaesitetty suurta yleisönsuosiota nauttinut Keuhkot (Lungs, 2015), joka nähtiin myös kiertue-esityksenä teattereissa eri puolilla Suomea.\nEnsi-ilta Willensaunassa 20.3.2019\nEsiintyjät Mari Lehtonen / Ilja Peltonen ja yleisö\nKäsikirjoitus Duncan Macmillan yhteistyössä Jonny Donahuen kanssa\n”Every Brilliant Thing on tarvitsemamme todiste, että elämällä ja teatterilla on merkitystä.”\n\"Hauska, älykäs ja yllättävän hyvää mieltä herättävä.\"", "timestamp": "2019-08-20T04:58:20Z", "url": "https://www.stadissa.fi/tapahtumat/79104/kaikki-hienot-jutut"}