{"text": "14.4.2018 Jokiristeily 1 vko alk. 2 095 € Reinin risteily Hollannista Sveitsiin, m/s Swiss Tiara OMA LAIVA | Kristina Cruises risteilyt\n1. kansi 1 995 2 095\n2 295 2 595\n3. kansi 2 445 2 745\n3. kansi perä (koneen ääntä) 2 495\nRisteily m/s Swiss Tiara -aluksella valitussa hyttiluokassa\nDüsseldorfin kaupunkikiertoajelu\nMenolento 14.4. AY1301\nPaluulento 21.4. AY1514\nLauantai 14.4. Helsinki – Amsterdam\nLento Amsterdamiin. Suuntaamme maailmankuuluun Keukenhofin puistoon. Vuosittain kaksi kuukautta avoinna olevassa kasvitieteellisessä puutarhassa on mahtava määrä kukkia, kauniisti tehtyjä järvialueita, pieniä puroja, tuulimyllyjä ja kahviloita. Muodot, värit ja tuhannet kukkaistutukset tarjoavat vaikuttavan elämyksen. Puistossa ei ole opastettua kierrosta, vaan jokainen voi kulkea alueella ja nauttia lounaan omien mieltymystensä mukaan. Siirtyminen m/s Swiss Tiara -laivalle. Tervetulotilaisuus, jossa miehistö esittäytyy.\nSunnuntai 15.4. Amsterdam – Nijmegen\nMaanantai 16.4. Düsseldorf\nYöllä laiva lähtee kohti etelää. Vietämme leppoisan aamupäivän jokivarren vaihtuvaa maisemaa seuraten. Iltapäivällä saavutaan Düsseldorfiin, joka on Reinin metropoli, vilkas liikenteen keskus, muodin ja kulttuurin kaupunki. Bussikierroksella näemme tärkeimmät nähtävyydet ja perehdymme kaupungin historiaan. Laiva jatkaa risteilyä ja saapuu Kölniin yöllä.\nTiistai 17.4. Köln\nKaupunkikierros alkaa bussimatkalla vastarannalle. Joentörmältä avautuu kaunis näkymä vanhaan kaupunkiin, jonka silhuetissa erottuu useita torneja. Niistä komeimmat ovat kuuluisan goottilaistyylisen katedraalin. Jatkamme modernimpaan osaan ohi Rooman ajan monumenttien ja retken päätteeksi tutustumme katedraaliin. Iltapäivä vierähtää risteillen Reinillä. Illallisen jälkeen saapuminen Koblenziin.\nKeskiviikko 18.4. Koblenz – Romanttinen Reinin laakso – Rüdesheim\nVoit kulkea matkanjohtajiemme kanssa keskustaan ja tutustua Koblenziin omatoimisesti. Puoliltapäivin risteily jatkuu läpi Romanttisen Reinin kauneimpien maisemien. Jokilaakson rinteille levittäytyvät viiniviljelmät, vanhat linnat kaunistavat näkymää ja näemme myös 133 metriä korkean Lorelei-kallion. Illalla saavumme Rüdesheimiin. Minijuna vie vierailulle mielenkiintoiseen Mekaanisen Musiikin Museoon. Iltaa voi halutessaan jatkaa vanhankaupungin kuuluisalla Drosselgassella nauttien elävästä musiikista, paikallisista viineistä ja Rüdesheim-kahvista. Laiva jatkaa risteilyä puolen yön jälkeen.\nTorstai 19.4. Mannheim & Heidelberg\nAamulla laiva saapuu Mannheimiin, jossa vapaa-aikaa. Iltapäivällä retki ”Romantiikan kaupunkina” tunnettuun Heidelbergiin. Vierailemme vanhassa kaupungissa sekä maalauksellisessa raunioituneessa linnassa. Laiva jatkaa risteilyä kohti Strasbourgia.\nPerjantai 20.4. Strasbourg\nStrasbourgiin saavutaan aamulla. Kaupunkikierroksella näemme Euroopan parlamentin rakennuksen ja kuljemme ”Petit France” -kaupunginosan kujilla. Vietämme vapaa-aikaa ennen paluuta laivaan. Laiva jatkaa kohti Baselia. Juhlailta.\nLauantai 21.4. Basel – Zürich – Helsinki\nAamiaisen ja laivastanousun jälkeen siirrymme bussilla Zürichiin, jossa teemme kiertoajelun ja nautimme yhteisen lounaan. Vapaa-aikaa ennen lentokenttäkuljetusta ja lentoa voi viettää vaikkapa Bahnhofstraβella, joka houkuttelee runsaalla tarjonnallaan ja viehättävät katukahvilat herkullisilla leivonnaisillaan. Kuljetus lentokentälle ja lento Helsinkiin.", "timestamp": "2017-10-18T11:15:53Z", "url": "https://www.kristinacruises.com/riv60/"}