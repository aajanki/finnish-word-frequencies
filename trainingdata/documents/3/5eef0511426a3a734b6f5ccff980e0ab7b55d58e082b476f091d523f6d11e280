{"text": "Jaskan pauhantaa: Veriveljet\nTuo maaginen luku on 27 - eli jääkärijoukkueen vahvuus.\nJos lähdemme siitä, että ryhmän optimikoko on noin 6-7 jäsentä, ja lähdemme myös siitä, että jokainen johtaja toimii tehokkaimmin silloin, kun hänellä on 3-6 alijohtajaa (kaksi on liian vähän, tulee valtakiistoja ja seitsemän on delegoinnin kannalta liikaa), niin tällöin voidaan laskea, että joukkue on tehokkaimmillaan silloin, kun siinä on neljä keskimäärin kuusihenkistä ryhmää.\nEli kolme kivääriryhmää plus komentoryhmä (upseeri, kersantti, taistelulähetti, lääkintämies, ajoneuvonkuljettajat).\n30-henkinen joukkue on liian iso ja 20-henkinen liian pieni toimiakseen tehokkaasti.\nJep, kutakuinkin samaan lukuun omat siviilijohtokokemukset viittaavat. Se on siis sosiologisesti järkevin määrä, kokonaan toinen asia on se mikä olisi tehtävän kannalta teoreettisesti järkevin. Jos ne ovat ratkaisevasti erilaiset, niin sitten pitää punnita edut ja haitat tarkkaan.\n30. marraskuuta 2009 klo 5.38\nOlipa loistava artikkeli. Kiitos.\n1. joulukuuta 2009 klo 16.20\nKiitos, Octavius. Kiva kun kelpasi.\n\"On harmi, että kukaan ei ole koskaan tehnyt mistään suomalaisesta komppaniasta vastaavaa populaarihistoriallista kirjaa\"\nLinnan Tuntematon/Sotaromaani ; )\n11. joulukuuta 2009 klo 19.34\nLinnan suoritus lienee lähinnä, mutta kyseessä on kuitenkin puhtaasti kaunokirjallinen teos. Vaikka osalla henkilöistä on selvästi tunnistettavat esikuvat, jotka Linna itsekin myönsi (teki pari kertaa \"Rahikaisen\" nähdessäni mieli kysyä, avasitko vilttikäärön), valtaosa on yhdistelmiä eri henkilöiden ominaisuuksista tai sitten puhtaasti mielikuvituksen tuotetta.\nMeiltä puuttuu puhtaasti historiantutkimuksellinen sotakirja, joka perustuisi yhden perusyksikön miesten tarinaan ja jossa miehet esiintyisivät omilla nimillään.\n12. joulukuuta 2009 klo 8.24", "timestamp": "2017-12-14T20:50:48Z", "url": "http://jaskanpauhantaa.blogspot.com/2009/11/veriveljet.html"}