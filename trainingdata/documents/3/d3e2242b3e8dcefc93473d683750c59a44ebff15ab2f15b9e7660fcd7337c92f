{"text": "Mies hakkasi kivellä autoa ja nyrkillä vartijaa - Paikalliset - Turun Sanomat\nMies hakkasi kivellä autoa ja nyrkillä vartijaa\nArkistokuvaa Rauman aluesairaalan edustalta.\nPaikalliset | Turun Sanomat | 21.4.2017 11:22 | 1\nPäivitetty 21.4.2017 12:36\nPoliisi epäilee raumalaismiestä pahoinpitelystä ja varkauden yrityksestä. Tapahtumat saivat alkunsa, kun vuonna 1979 syntynyt mies oli rikkonut myöhään torstai-iltana kivellä Rauman aluesairaalan pysäköintialueella parkissa olleen auton ikkunan ja tämän jälkeen hyökännyt väliin tulleen vartijan kimppuun.\nVartija oli estänyt paikkakuntalaismiestä poistumasta paikalta, jolloin epäilty oli poliisin mukaan lyönyt vartijaa kasvoihin ja olkapäähän. Vartija käytti riehujan taltuttamiseksi pippurisumutetta, mutta tämäkään ei pakenijaa pysäyttänyt.\nLopulta vartija sai miehen kiinni ja hänet kuljetettiin poliisin säilöön.\nMiksi puhutaan pippurisumutteesta vaikka sellaista ei ole kuin armeijan käytössä. Vartijat ja järjestyksenvalvojat käyttävät OC-kaasua, joka pohjautuu paprikaan, ei pippuriin.\n\"Vartija\" kirjoitti 21.4.2017 19:51 Tee ilmoitus", "timestamp": "2018-03-19T22:03:05Z", "url": "http://www.ts.fi/uutiset/paikalliset/3482101/Mies+hakkasi+kivella+autoa+ja+nyrkilla+vartijaa"}