{"text": "Vihreällä tankoparsalla täytetty pizza | Me Naiset\nVihreällä tankoparsalla täytetty pizza\nklo 9:15 | 9.7.2013\nTuore parsa tuo kasvispizzaan ripauksen luksusta ja näyttävyyttä.\nValmista pizzapohja. Tee taikina mieluiten monitoimikoneen kulhossa. Liota hiiva ja sokeri kylmään veteen ja lisää öljy. Sekoita tasaiseksi ja lisää sekaan pikkuhiljaa koneen käydessä 2/3 jauhoista, niin että muodostuu löysä taikina. Anna koneen sekoittaa pohjaa 5–10 minuutin ajan.\nSammuta kone ja anna taikinapohjan levätä kulhossa 20 minuuttia. Lisää sitten loput jauhoista sekä suola ja anna koneen käyttää taikina kunnolla tasaiseksi. Anna taikinan nousta peitettynä kaksinkertaiseksi. Jaa noussut taikinapallo jauhotetulla leivinpöydällä kolmeen osaan ja kauli niistä ohuita, pyöreitä taikinapohjia.\nNapsauta poikki parsojen puumainen tyviosa ja esikypsennä niitä minuutti pari kiehuvassa, suolalla maustetussa vedessä. Kaada vesi\npois ja upota parsat nopeasti jääveteen, jotta niiden kauniin vihreä väri säilyy. Jaa kaulitulle pizzapohjalle ensin juustotäytteet ja sitten esikypsennetyt parsat. Mausta mustapippurilla.\nValuta hieman oliiviöljyä pizzan reunoille ja paista esilämmitetyn pizzakiven päällä 300-asteisessa uunissa 2–4 minuuttia tai kunnes pohja on kypsä ja juustotäyte on sulanut. Lisää pinnalle halutessasi tuoretta rukolaa. Tarjoa heti.\nVinkki! Upota parsat keittämisen jälkeen jääveteen, jotta niiden kaunis väri säilyy.\nValmistusaika: noin 1 tunti 15 minuuttia\nohutta vihreää tankoparsaa\nsuolaa parsojen esikeittämiseen", "timestamp": "2018-09-21T14:18:52Z", "url": "https://www.menaiset.fi/artikkeli/ruoka/reseptit/vihrealla_tankoparsalla_taytetty_pizza"}