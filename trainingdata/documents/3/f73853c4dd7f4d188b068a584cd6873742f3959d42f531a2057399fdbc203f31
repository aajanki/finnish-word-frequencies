{"text": "Tehy: Porin perusturvan työntekijät epävarmuuden vallassa | Yle Uutiset | yle.fi\n25.7.2012 klo 5:59\n| päivitetty 25.7.2012 klo 5:59\nPorin perusturvan todennäköinen hajoaminen tietää uutta tilannetta sadoille työntekijöille. Aikanaan ajateltiin, että perusturva-alueen mahdollisesti hajotessa työntekijät siirtyvät takaisin vanhoihin työntantajakuntiin. Terveydenhoitoalan ammattilaisia edustava Tehy muistuttaa, että tilanne ei ole näin yksinkertainen.\nPerusturvan tilanne stressaa työntekijöitä.\nPorin perusturva-alue on hajoamassa: Merikarvia ja Pomarkku ovat lähdössä Pohjois-Satakunnan kuntien PoSaan ja Luvia aikoo järjestää palvelut itse.\nValtiovarainministeriö ei hyväksy hajoamista ja se on patistanut kuntia jatkamaan neuvotteluja.\nTyöntekijät toivovat tietoa tulevasta perusturvamallista ja työnantajistaan mahdollisimman pian.\nTerveydenhoito-henkilökuntaa edustava ammattiliitto Tehy pitää Porin perusturva-alueen tilannetta työntekijöiden kannalta ongelmallisena.Merikarvia ja Pomarkku ovat vaihtamassa Porin perusturvan Pohjois-Satakunnan PoSaan, ja Luvia haluaisi järjestää perusturvapalvelut itse. Perusturva on hoitanut alueen sosiaali- ja terveyspalvelujen tuottamisen.Porin Tehyn pääluottamusmiehen Riitta Heimon mukaan epävarmuus tulevasta työnantajasta lisää työntekijöiden stressiä.-Kyllä suuri osa työntekijöistä on suuren epävarmuuden vallassa. Edestakainen muutos on erittäin ikävää sekä työntekijöille että palvelujen käyttäjille, Heimo sanoo.Tulevaisuudesta kaivataan tietoaPorin perusturvaa rakennettaessa ajateltiin, että mahdollisessa hajoamistilanteessa työntekijät palaavat vanhojen työnantajakuntien palvelukseen. Tilanne ei kuitenkaan ole pääluottamusmies Heimon mukaan näin yksinkertainen. Tilanne on työntekijöiden kannalta erittäin ikävä.\n- Riitta Heimo, Tehyn pääluottamusmies\n-Osa työntekijöistä on esimerkiksi vaihtanut työpaikkaa Porin perusturvan sisällä. Toisaalta Luoteis-Satakunnasta kaikki työntekijät eivät tulleet perusturvaan suoraan kuntien palveluksesta, vaan he olivat aiemmin töissä kuntayhtymässä, joka purettiin perusturvaa muodostettaessa, Heimo sanoo.Tehyläisten pääluottamusmies Riitta Heimo toivoo nopeaa tietoa tulevasta perusturvamallista, koska henkilöstön kanssa pitäisi aloittaa pikaisesti yt-neuvottelut.-Epävarmuutta ei ole siitä, jatkuvatko työt. Työntekijöitä tarvitaan tällä alalla, eli työpaikan menettämistä ei tarvitse pelätä. Mutta jos työntantaja vaihtuu, monet asiat muuttuvat. Tilanne on työntekijöiden kannalta erittäin ikävä.\nJHL: Irtautuminen Porin perusturva-alueesta yt-lain vastaista?\nNeuvottelut Porin perusturvasta jatkuvat", "timestamp": "2013-05-22T15:36:58Z", "url": "http://yle.fi/uutiset/tehy_porin_perusturvan_tyontekijat_epavarmuuden_vallassa/6229055?origin=rss"}