{"text": "Fazer Culinary Teamin joukkueen jäsenet - Amica\nFazer Culinary Team mukana kokkiolympia…\nFazer Culinary Teamin joukkueen jäsenet\nOlen Mika Pesonen, 37, ja toimin joukkueen kapteenina. Työskentelen Fazer Culinary Teamin lisäksi enimmäkseen kokousten ja juhlien parissa.\nOlen työskennellyt Fazerilla kolme vuotta ja sitä ennen pääasiassa ravintoloissa hotellien keittiöissä, mm. Palace Kämpissä ja Krapihovissa. Pidän itseäni monipuolisena kokkina.\nOlen hyvin innostunut ja motivoitunut kokkijoukkueesta. Odotan kovaa työtä ja harjoittelua sekä mukavia kokemuksia.\nOmassa arjessani suosin yksinkertaisia makuja, jotka tekevät kunniaa hyville raaka-aineille.\nOlen Juha Aalto, 33. Työskentelen Ravintola Majakassa Talenomilla. Taustaltani olen pitkän linjan fazerilainen.\nOn hienoa olla mukana haastamassa itseä ja kehittämässä omaa ja koko Fazer Food Servicesin ammatillista osaamista.\nMinulle mieluisia raaka-aineita ovat marjat ja poro. Omassa arjessani suosin raikkaita, hyviä makuja ja terveellistä ruokaa.\nTapio Bergström\nOlen Tapio Bergström, 38. Työskentelen ravintola Pikkuparlamentissa eduskunnassa. Aiemmin olen työskennellyt mm. Karl Fazer Caféssa ja Suomen kansallisoopperassa sekä Saksassa kahdeksan vuoden ajan.\nKokkina olen lempeä ja teen työtäni hyvällä fiiliksellä. Joukkueessa olen mukana iloisin mielin keräämässä kokemusta ja kehittämässä ammattitaitoa.\nLempiraaka-aineeni ovat kasvikset. Arjessani suosin hyvistä ja perinteisistä raaka-aineista isolla sydämellä valmistettua, maistuvaa ruokaa.\nOlen Teemu Hokkanen, 37, työskentelen UPM:n pääkonttorissa Helsingissä. Aiemmin olen työskennellyt mm. Ravintola Näsinneulassa, Royal Ravintoloissa, Palace Ravintoloissa, Postresissa ja Georgessa. Kokkina olen kokeilunhaluinen, mutta myös analyyttinen. Suklaa on hieno raaka-aine, jossa on paljon mahdollisuuksia.\nOn upea juttu olla mukana joukkueessa. Odotan kisamenestystä ja mukavaa yhteistyötä.\nOmassa arjessani suosin itse tehtyä ruokaa.\nLilli Jyräs\nOlen Lilli Jyräs, 39, ja työskentelen Fujitsu Finland Oy:n pääkonttorissa Helsingissä. Olen työskennellyt Fazerilla viisi vuotta ja sitä ennen kymmenen vuotta Keski-Euroopassa ja Yhdysvalloissa.\nPidän itseäni luovana ja kekseliäänä kokkina, joka sietää hyvin painetta.\nJoukkueessa olen mukana totisella leikkimielellä! Arvostan tilaisuutta hyödyntää ja kehittää omaa ammattitaitoa hyvän ja tärkeän asian parissa. Toivon, että tämä projekti nostaa osaltaan lounaskokkien ja lounasruoan arvostusta.\nLempiraaka-aineitani ovat juurekset. Omassa arjessani suosin kasvispainotteista kotiruokaa.\nReko Riikonen\nOlen Reko Riikonen, 42. Työskentelen Pääpostilla. Fazerilla olen työskennellyt kymmenisen vuotta, sitä ennen useissa ravintoloissa Suomessa ja ulkomailla. Kokkina olen innokas, avoin ja kokeileva.\nOdotan mielenkiintoista projektia hyvässä ryhmässä. Mottoni on: Teen aina parhaani.\nHauki on minulle mieleinen raaka-aine. Omassa arjessa suosin yksinkertaista ruokaa ja maukkaita raaka-aineita.\nOlen Matti Tikka, 29. Työskentelen ravintola Huhmareessa, Fazer Food Servicesin tuote- ja konseptikehityksen testiravintolassa Helsingin Kannelmäessä. Olen aiemmin työskennellyt useissa eri Fazerin ravintoloissa pääkaupunkiseudulla. Kokkina olen nopea, joustava ja rento. Odotan itse kilpailua innostuneena, ehkä hieman jännittyneenäkin. Uudet haasteet kiinnostavat ja kutkuttavat.\nPorsas ja broileri ovat mieluisia raaka-aineita. Omassa arjessani suosin nopeaa, kevyttä ja proteiinipitoista ruokaa.\nOlen Sami Toropainen, 36. Työskentelen ravintola Laiturissa, Koneen pääkonttorissa. Aiemmin olen työskennellyt mm. Royal Ravintoloissa, Sodexhossa ja ravintola Tapiontorissa Espoossa. Kokkina olen intohimoinen.\nOlen iloinen ja ylpeä siitä, että saan edustaa Fazeria ja Suomea. Odotan hyvää yhteistyötä kollegoiden kesken sekä ennen kaikkea Ruotsin peittoamista kisoissa.\nLempiraaka-aineeni on porsas. Omassa arjessani suosin yksinkertaista ja nopeaa ruokaa. Valmistan usein aasialaisten reseptien mukaisia makuja.\nOlen Karri Käki, 44, ja toimin joukkueen managerina. Työskentelen Fazer Food Servicesin tuotekehityksessä.Olen työskennellyt noin 20 vuotta useissa eri henkilöstöravintoloissa ja avoimen sektorin ravintoloissa.\nOdotan joukkueelta menestystä, kuten managerin kuuluukin. Voittoa kohti! On myös hienoa saada uusia kokemuksia ja tuttavuuksia.\nJuurekset ja sorsa ovat hyviä raaka-aineita etenkin syksyllä. Suosin omassa arjessani perinteisiä ja yksinkertaisia makuja.", "timestamp": "2017-04-27T10:54:49Z", "url": "http://www.amica.fi/uutiset-ja-artikkelit/fazer-culinary-team-mukana-kokkiolympialaisissa/fazer-culinary-teamin-joukkueen-jasenet/"}