{"text": "ekukka.fi | Vauvaonnittelut\nEtusivu > Kukkavinkki > Vauvaonnittelut\nVauvaonnittelut ja kukat\nMillaiset kukat syntymän johdosta?\nOnnittele vauvakimpulla! Äiti-lapsi kimppu, napanuorakimppu, vauvakimppu – rakkaalla lapsella on monta nimeä. Kauniilla kimpulla muistat ja onnittelet perheenlisäyksen johdosta. Tummat värit saavat väistyä, kun vauvaonnittelukimppua suunnitellaan. Näissä kimpuissa oikeuksiinsa pääsevät iloiset ja hempeät sävyt! Valkoinen tuo kimppuihin toivotun raikkauden. Kukissa on paljon valinnanvaraa. Perinteisen ruusun, neilikan sekä krysanteemin kaveriksi kannattaa valita jotain erikoisempaa, näin saat kukkatervehdyksestäsi mielenkiintoisen. Anna taitavalle floristille vapaat kädet kimpun suunnittelussa ja saat takuulla ihastuttavan onnittelukimpun!\nLähetä kaunis äiti-lapsi – kimppu onnittelemaan perheenlisäyksestä! Äiti-lapsi kimppu kulkee myös nimellä napanuorakimppu. Tähän kukkatervehdykseen kuuluu iso kimppu sekä pieni kimppu, jotka ovat kiinnitetty toisiinsa esimerkiksi kauniilla koristenauhalla. Kukkalähetykseen voit lisätä mukaan vaikka pehmolelu nallen ja suklaata.\nPoikalapsen kukat\nPoikalapsen syntymää voi onnitella sinisen, violetin sekä vihreän eri sävyillä. Keltaien tuo myös kivaa kontrastia värien välille. Sinisiä leikkokukkia on harvassa, mutta muutamia toki löytyy. Esimerkiksi ritarinkannus, hortensia, tädykkeet, freesia sekä eustoma ovat sinisen tai violetin sävyisiä.\nKukkia tyttölapselle\nTyttölapsen syntymää onnitellaan yleensä vaaleanpunaisin kukin. Vaaleanpunaiset kukat sopivat hyvin yhteen valkoisen, violetin ja vihreän kanssa. Keltainen väri sopii myös tyttövauvan kimppuun! Tyttömäistä suloisuutta kimppuun voi tuoda esimerkiksi söpöllä vaaleanpunaisella vahakukalla.\nKimput viimeistelee koristenauhasta pyöritetyt rusetit. Kimppuihin on saatavilla erilaisia tikkukoristeita, kysy näistä lisää kukkatilauksen vastaanottavalta floristilta.\nVastasyntyneen horoskooppikukka\nKimpuissa voit ottaa myös huomioon horoskooppikukat! Jokaiselle horoskoopille löytyy oma nimikkokukkansa. Kukkatervehdyksen mukaan voit laittaa kortin, jossa kerrot vastasyntyneen horoskooppikukasta.\nHoroskooppikukista voit lukea täältä:", "timestamp": "2018-09-22T20:19:42Z", "url": "https://ekukka.fi/wp/kukkavinkki/vauvaonnittelut/"}