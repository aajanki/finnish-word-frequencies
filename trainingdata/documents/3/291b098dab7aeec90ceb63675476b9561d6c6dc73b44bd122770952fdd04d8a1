{"text": "Hattaralandia: helmikuuta 2012\nLintuja ja tunnustuksia.\nVanha ovi, joka nojailee olohuoneen seinää vasten sai keväiset koristeet, kun leikkelin papereista lintuja.\nOvi talvitunnelmissa...\n... ja keväisessä asussa.\nJa sitten tunnustuksiin. Sain Tiialta Poppelinan kotikolossa -blogista peräti kaksi tunnustusta! Tiian blogi kertoo mm. hirsitalon rempasta, käsitöistä ja kirppislöydöistä. Tiialla on ihana koti ja hauskoja ideoita! Kiitos Tiialle!\nToinen tunnustus on Liebster blog-tunnustustus, jonka sain myös aiemmin Tainalta Nukkekaappi -blogista. Toisessa tunnustuksessa pitää vastata viiteen kysymykseen.\nLempiruokasi: Olen kaikkiruokainen ja vanhemmiten olen oppinut syömään aiemmin inhoamiani ruokia. En osaa nimetä yhtä, vaan vastaan vaikka, että kaikki äidin tekemät.\nLempimakeinen: Salmiakki! Ja suklaa seuraa hyvänä kakkosena, se perinteinen Fazerin sininen.\nLempiluettava: Luen tosi paljon, sillä en omista telkkaria. Kaikenlainen turhanpäiväinen hömppä uppoaa hyvin. Lempikirjailioita ovat mm. Marian Keyes ja Cecelia Ahern. Joskus aiemmin luin ainoastaan kauhukirjallisuutta, mutta nyt taitaa olla hömppäkausi menossa. Ja tietysti sisustuskirjat ja -lehdet ovat mieluista luettavaa, tosin näiden \"lukeminen\" taitaa olla enimmäkseen kuvien katselua.\nMieluisin tapa tehdä käsitöitä: on lattialla työskentely. Paitsi virkkaminen sujuu parhaiten puolimakaavassa asennossa sohvan pohjalla.\nLempielokuva: Katson paljon leffoja ja olen ehkä hiukan nirso niiden suhteen, mutta ainakin Unelmien sielunmessu on elokuva, jonka jaksan katsoa aina vaan uudestaan. Viimeksi olen katsonut kaikki Saw-elokuvat ja pakko myöntää, että tykkäsin niistä kovasti.\nOlen nyt hiukan laiska, enkä jaksa nimetä blogeja, joihin haluaisin nämä tunnustukset jakaa, joten kaikki halukkaat voivat napata täältä haluamansa tunnstuksen/tunnustukset. Olkaa hyvä!\nLähettänyt Jaana/Hattaralandia klo 12.14 2 kommenttia: Linkit tähän tekstiin\nTein pitkästä aikaa esittelemisen arvoisia kirppislöytöjä: 2kpl Finlaysonin Taimi-tyynynpäällisiä yht. 4 €. Niitä on näkynyt paljon kirppareilla, luultavasti jonkun lehden tilaajalahjoja. Nämä oli sentään hinnoiteltu järkevästi.\nJa toinen löytöni oli ihanan pirteän oranssi leipälaatikko 3 €! Leipälaatikko toimii nyt astiahyllyllä lautasten säilytyspaikkana. Keittiössäni on avohyllyt, joten leipälaatikko estää harvemmin käytettyjen lautasten pölyyntymisen.\nLähettänyt Jaana/Hattaralandia klo 11.44 4 kommenttia: Linkit tähän tekstiin\nYstävänpäivälahjoja ja tunnustus.\nSain ystävänpäivälahjaksi ihanan Paumesin Stockholm`s Kitchens-kirjan. Tässä hieman (epätarkkoja) kuvia kirjasta:\nJa tietysti ostin itselleni ystävänpäivälahjan! Minulla on söpö pieni radio, mutta se toimii ainoastaan paristoilla (ja on oikea paristojen suurkuluttaja), joten kaipasin kivaa verkkovirralla toimivaa radiota. Sellainen tulikin sattumalta vastaan Prismassa.\nOlen muuten kirjoittanut vuoden tätä blogia ja lukijoita on mielestäni putkahdellut kivasti. Kiitos siitä ja tervetuloa myös uusin lukija Enya!\nSain myös ihan ensimmäisen tunnustuksen! Sen minulle antoi Taina nukkekaappi blogista. Kiitos Tainalle!\nTunnustus tulee lähettää viidelle bloggaajalle\njoihin toivoo uusia kävijöitä/lukijoita/joilla on vielä nyt vähän (?) lukijoita\n(alle 200?)\nJa lopuksi vielä pakollinen kissakuva (joo, tiedetään, ihmisten loma-, lapsi- ja eläinkuvat on tosi tylsää katseltavaa). Mutta kun se vaan on niin ihana...\nLähettänyt Jaana/Hattaralandia klo 11.44 6 kommenttia: Linkit tähän tekstiin\nTunnisteet: kissat, sisustuskirjat\nMaalasin viime viikolla olohuoneen seinät valkoisiksi ja yksi seinä kaipasi kovasti jotain piristystä. Olen keräillyt kirppikseltä erilaisia kehyksiä ja uudistin niitä spraymaalien ja kankaiden avulla.\nTykkään muuten hirmuisesti valkoisista seinistäni, vaikka joskus vuosia sitten valkoiset seinät olivat kauhistus, enkä olisi voinut kuvitellakkaan asuvani värittömien seinien ympäröiminä. Kuitenkin lastenhuoneita valkoiseksi maalaillessani (ullakon mataliin ja pieni-ikkunaisiin tiloihin valkoinen oli ainoa järkevä vaihtoehto, etteivät tilat näyttäisi kovin pieniltä ja pimeiltä) tykästyin valkoisen puhtauteen ja valoisuuteen. Sisustukseni on muutenkin kovin värikästä, joten valkoinen hiukan tasapainottaa sitä, sekä mielestäni värit tulevat paremmin esiin.\nLähettänyt Jaana/Hattaralandia klo 11.45 8 kommenttia: Linkit tähän tekstiin", "timestamp": "2017-10-17T09:37:51Z", "url": "http://hattaralandia.blogspot.fi/2012/02/"}