{"text": "Suuri korona- ja kulttuuri-iltama\nKallion Vasemmistoliitto ry\nKallion vasemmiston kuntavaaliteemat\nMuseot peruttu.\nTapahtumat peruttu.\nKeikkapaikat peruttu.\nTeatterit peruttu.\nMaailma ei ehkä palaa entiselleen, mutta ilman kulttuuria emme voi elää.\nTervetuloa puhumaan politiikkaa virtuaalibaariin torstaina 14.5. Klo 18-19. Illan aiheena on kulttuuripolitiikka koronaviruksen aikana ja sen jälkeen.\nAiheesta alustaa kaupunginvaltuutettu Sami “Frank” Muttilainen sekä kulttuurijaoston jäsen Antti Kauppinen.\nKoronavirus ja siitä johtuvat rajoitukset ovat iskeneet pahasti kulttuuritoimintaan, sillä keikkapaikat, teatterit ja monet muut kulttuuripaikat ovat joutuneet sulkemaan ovensa koronaviruksen takia. Elämä ilman mahdollisuutta nauttia kulttuurista tuntuu ankealta ja vie myös monelta leivän pöydästä.\nVirtuaalibaarissa pohdimme koronaviruksen vaikutusta kulttuuritoimintaan ja keskustelemme siitä miten Helsingin kaupunki voisi tukea kulttuuritoimijoiden arkea. Suuntaamme katseemme myös tulevaan pohtien sitä, millaista kulttuuripolitiikkaa tulisi tehdä tulevaisuudessa.\nYleisö voi osallistua keskusteluun lähettämällä viestejä, ja yleisöllä on myös mahdollisuus kysymyksiin ja kommentteihin haastattelun loppupuolella. Viestikeskustelua moderoidaan, ja noudatamme turvallisen tilan periaatteita myös verkossa.\nLiity mukaan Facebook-tapahtumaan.\nElokuun vasemmistolaisin puistopiknik 4.8.2020\nKesän vasemmistolaisin puistopiknik 3.7.2020\nPolitiikkaa virtuaalibaarissa- Ilmasto 29.5.2020\nKallion vasemmiston kuntavaaliteemat julkaistu 26.5.2020\nSuuri korona- ja kulttuuri-iltama 8.5.2020", "timestamp": "2020-08-12T06:35:19Z", "url": "https://kallionvasemmisto.fi/suuri-korona-ja-kulttuuri-iltama/"}