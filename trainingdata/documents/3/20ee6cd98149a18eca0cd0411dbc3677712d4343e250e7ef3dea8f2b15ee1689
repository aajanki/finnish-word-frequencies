{"text": "Jalkapallon EM-kisapaketit: Kysymyksiä ja vastauksia - Elämysmatkat\nJalkapallon EM-kisapaketit: Kysymyksiä ja vastauksia\nMissä Suomi pelaa?\nLa 13.6. 18.00 (19.00) Tanska – Suomi, Kööpenhamina\nKe 17.6. 16.00 (16.00) Venäjä – Suomi, Pietari\nMa 22.6. 22.00 (22.00) Suomi – Belgia, Pietari\nSuomen aika suluissa.\nMistä saan liput Suomen peleihin?\nEM-lopputurnauksen lipunmyynti toteutetaan kisajärjestäjä UEFA:n toimesta lippuarvontana. UEFA:n sääntöjen mukaan lippuja ei saa yhdistää matkapaketteihin eikä niitä saa jälleenmyydä kaupallisessa tarkoituksessa.\nUEFA on ilmoittanut julkaisevansa lippuarvonnan tulokset tammikuun loppuun mennessä. UEFA lähettää tiedon arvonnan tuloksesta sähköpostitse kaikille arvontaan osallistuneille.\nJos arpaonni ei suosi UEFA:n arvonnassa, on mahdollista ostaa hospitality-lippupaketteja peleihin. Parhaiten hospitality-paketteja on jäljellä Pietarissa pelattaviin Suomen otteluihin. Hospitality-paketin hinta on 1500€ sisältäen CAT-1 ottelulipun, sekä ruoka- ja juomatarjoilun ennen ja jälkeen peliä. Elämys on UEFA:n kumppani ja avustaa lippujen tilauksessa. Paketit maksetaan suoraan UEFA:lle.\nLisätietoja Hospitality-paketeista ja niiden tilaamisesta: euro2020@elamysmatkat.com\nTarvitsenko viisumin Pietariin EM-kisojen aikana?\nOttelulipun haltijat voivat hakea UEFA:n kautta FAN-ID:n, joka toimii kisamatkan ajan viisumina. Ohjeet FAN-ID:n hakemiseen lippuviestin yhteydessä.\nIlman kisalippua matkustavilla on oltava viisumi matkustaessa Venäjälle. Ilmainen E-viisumi toimii matkustettaessa Pietariin laivalla, bussilla, omalla autolla tai lentokoneella. E-viisumi EI ole voimassa Allegrossa, eli matkustettaessa junalla Pietariin tulee hakea normaali Venäjän viisumi. Kertaviisumin kustannus on noin 85€.\nViisumin hankkiminen on matkustajan omalla vastuulla.\nMikä on Huuhkajanpesä?\nElämysmatkat ja Palloliitto perustavat kisakaupunkeihin fanien oman kokoontumispaikan, Huuhkajanpesän. Huuhkajanpesästä kannattajat löytävät ruoka- ja juomapisteiden lisäksi kiinnostavaa futisohjelmaa ottelualustuksineen ja asiantuntijavieraineen, viihteellistä ohjelmaa livebändien ja kotimaisten artistien johdolla sekä ennen kaikkea muut huuhkajakannattajat.\nHuuhkajanpesän sijainti, ohjelma ja yhteistyökumppanit julkaistaan kevään aikana.\nOnko Huuhkajanpesään sisäänpääsymaksua?\nHuuhkajanpesän sisäänpääsymaksu on ennakkoon varattaessa 15€/peli ja paikan päällä ostettuna 20€/peli. Elämysmatkojen paketteihin sisältyy aina sisäänpääsy Huuhkajanpesään.\nMiksi Huuhkajanpesään on sisäänpääsymaksu?\nHuuhkajanpesän sisäänpääsymaksu kattaa tapahtuman tuottamisen kulut.\nMiten menettelen, jos olen tehnyt ennakkovarauksen matkapaketeista?\nKun olet tehnyt ennakkovarauksen ja maksanut varausmaksun, olet varmistanut paikkasi EM-kisamatkalle.\nTammikuun UEFA:n lippuarvonnan jälkeen sinulla on 5vrk aikaa valita haluamasi matkapaketti Elämysmatkojen verkkokaupasta. Valittuasi haluamasi kokonaisuuden, tee varaus verkkokaupassa ja lähetä varausnumero osoitteeseen euro2020@elamysmatkat.com ja siirrämme jo maksamasi varausmaksun varauksellesi.\nJos et halua lähteä EM-kisamatkalle, voit perua ennakkovarauksesi ja saat varausmaksun takaisin (vähennettynä käsittelykuluilla 8 €/hlö).\nMatkapakettien hinnat ja sisällöt löytyvät sivuilta. Ennakkovaraajille on varattu oma kiintiö matkapaketeista. Tee varauksesi kuitenkin nopeasti, jotta voit valita mieleisesi paketin sillä eri hotelli- ja hyttivaihtoehtoja on rajallinen määrä.\nMilloin ennakkovarauksen voi tehdä?\nEnnakkovarausvaihe päättyi 15.12.2019\nMiten toimin jos haluan peruuttaa ennakkovarauksen?\nLähetä saamasi sähköpostivahvistus, tilitietosi ja ilmoitus että haluat perua varauksen osoitteeseen euro2020@elamysmatkat.com. Palautamme varausmaksun tilillesi vähennettynä hallinnointikuluilla 8 €/paikka. Teemme palautukset mahdollisimman pian perumisilmoituksen jälkeen.\nVoinko ostaa pelkät lennot / majoituksen?\nEM-kisamatkat myydään vain paketteina (lento+hotelli+kuljetukset+palvelut kohteessa)\nSaanko lennon vain yhteen suuntaan?\nLennosta voi käyttää vain meno- tai paluulennon, mutta yhdensuuntaisesta lennosta ei saa alennusta matkapaketin hinnasta. Lennot voi varata vain osana pakettia.\nOlen jo varannut majoituksia eri kaupungeista, saanko yhdistää ne lentoihin?\nEM-kisapaketit voi varata vain kokonaisuuksina (lento+hotelli+kuljetukset+palvelut kohteessa)\nOnko matkoilla lapsialennuksia?\nOsa hotelleista tarjoaa lapsialennuksia lapsen majoittuessa lisävuoteella. Tällaisissa hotelleissa ja huonetyypissä majoituttaessa tarjotaan lapsialennus. Lapsialennuksen ikäraja on hotellikohtainen.\nMahdollinen alennus näkyy verkkokaupassa varausvaiheessa.\nMitä palveluita tarjoatte liikuntarajoitteisille?\nVaraamme mahdollisuuksien mukaan esteettömiä huoneita. Esteettömien huoneiden saatavuus riippuu kohteesta.\nJos haluatte varata esteettömän huoneen olkaa yhteydessä asiakaspalveluun euro2020@elamysmatkat.com niin varmistamme kaikki tarvittavat palvelut.\nVoiko alle 18-vuotias matkustaa yksin huoltajien luvalla?\nAlle 18-vuotias ei voi matkustaa ilman täysi-ikäistä huoltajaa.\nSaako isompi ryhmä ryhmäalennuksia?\nEM-kisamatkoista ei myönnetä ryhmäalennuksia.\nHaluan matkustaa koko kisojen ajaksi / haluan matkan joka kattaa kaikki Huuhkajien pelit. Mitä tarjoatte minulle?\nKoko kisojen kestävä matkapaketti voidaan räätälöidä pyynnöstä.\nValmis tuotanto kattaa Kööpenhaminan Tanska-Suomi ottelun yksittäisenä matkana. Pietariin on valmiit matkapaketit, jotka kattavat joko yksittäisen pelin tai molemmat Pietarissa pelattavat Suomen ottelut.\nEn saanut varattua paikkaa ennen kuin kiintiönne meni täyteen, mitä teen?\nMikäli varattu kiintiö ehtii täyttyä, pyrimme varmistamaan lisäkapasiteettia mahdollisimman pian. Voit jättää yhteystietosi jonotuslistalle. Jos sinulla on ennakkovaraus, voit olla yhteydessä asiakaspalveluun, sillä ennakkovaraajille on erillinen kiintiö.\nMeillä on xx kokoinen yritysporukka, mitä tarjoatte minulle?\nYritysten ei ole mahdollista osallistua UEFA:n lippuarvontaan, mutta ne voivat ostaa hospitality-paketteja. Elämys on UEFA:n kumppani ja avustaa lippujen tilauksessa. Paketit maksetaan suoraan UEFA:lle.\nElämy räätälöi tarvittavat muut palvelut matkajärjestelyistä paikalliseen ohjelmaan kisakaupungissa.\nLisätietoja Hospitality / yritys-paketeista ja niiden tilaamisesta: euro2020@elamysmatkat.com", "timestamp": "2020-02-20T20:26:22Z", "url": "https://elamysmatkat.com/jalkapallon-em-kisapaketit-qa/"}