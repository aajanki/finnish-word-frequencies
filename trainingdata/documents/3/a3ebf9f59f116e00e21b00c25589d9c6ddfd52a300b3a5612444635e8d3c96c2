{"text": "A V A & Design Letters - Oma Koti Valkoinen - CASA Blogit\nTytön huoneen ovessa oli vuonna 2011 pienelle 1-vuotiaalle prinsessalle sopiva tähtitarra \"a star is born\"-tekstillä varustettuna. Muutama vuosi tuijotettiin sisustustarrasta jääneitä pölyyntyneitä liimajäämiä ja viimein tänään sain aikaiseksi putsattua ne pois kiinnittääkseni oveen Design Lettersin puuaakkosista tehdyn tytön nimen. :)\nVanhaa liimaa olen jynssännyt ties millä aineella, mutta Universal Stonea en tullut koskaan kokeilleeksi, vaikka tiedän sen puhdistustehon olevan suorastaan mystisen toimivaa. :) Viime jouluna muistaakseni viimeksi pyyhin pölyt ovesta pois, mutta vuodessa ehtii kertymään melkoinen määrä harmaata haituvaa joka ikävästi tarttuu liimajämiin. Tuo ongelmakohta näkyi onneksi vain viistosta katsottuna, joten se oli helppo \"unohtaa\" kaiken muun puunaamisen ja tuunaamisen jalkoihin. :)\nUniversal Stonella ja siivousrätillä sain liimat helposti pois ja hetken aikaa ihmettelin miksen ollut tehnyt tätä pikkuhommaa jo aikapäiviä sitten... Jos siellä ruudun takana joku tuskailee lapsen liimailemien tarrojen ja niistä jääneiden liimajäämien vuoksi, suosittelen kokeilemaan Universal Stonella putsaamista. :) Saman operaation tein nimittäin tytön sängynpäätyyn, jonne neiti viime viikolla iloisesti liimasi eläintarrakokoelmansa. :D\nArne Jacobsenin suunnitteleman fontin mukaan valmistetut puuaakkoset ovat kauniita, selkeitä ja hyvin moderneja. Kiinnityksenä toimii näille puukirjaimille tarkoitettu Design Lettersin oma sinitarramainen valkoinen kiinnitysmassa, joka pitää aakkoset paikoillaan muttei jätä jälkeensä perinteisille tarroille ominaista liimatahraa. :)\nMiia - 15.12.2014 klo 14.41", "timestamp": "2017-07-28T00:44:12Z", "url": "http://omakotivalkoinen.casablogit.fi/lue/2014/12/a-v-a-design-letters"}