{"text": "Poliisi kaipaa lisätietoja: Nuori mies kuoli Ikaalisissa - Kotimaa - Ilta-Sanomat\nPoliisi kaipaa lisätietoja: Nuori mies kuoli epäselvissä oloissa Ikaalisissa\nJulkaistu: 8.7.2013 10:31\nPoliisin mukaan rikoksen mahdollisuutta ei ole voitu rajata pois.\n18-vuotias mies löydettiin sunnuntaina aamulla Itsenäisyydenkatu 1:stä entisen osuuskaupan vierestä asfalttipihalta pahoin loukkaantuneena. Ikaalisista kotoisin oleva mies todettiin kuolleeksi Tampereen yliopistollisessa sairaalassa myöhemmin sunnuntaina.\nAlkoholilla epäillään olevan osuutta asiaan.\nPoliisi pyytää ilmoittamaan mahdolliset tiedot siitä, miten mies on paikalle päätynyt sähköpostilla osoitteeseen: pitkakestoinen.pirkanmaa@poliisi.fi tai soittamalla virka-aikana numeroon 050 313 7391.", "timestamp": "2016-10-21T15:15:11Z", "url": "http://www.iltasanomat.fi/kotimaa/art-2000000637476.html"}