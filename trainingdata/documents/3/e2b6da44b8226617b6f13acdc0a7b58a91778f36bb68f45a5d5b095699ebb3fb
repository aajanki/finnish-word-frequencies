{"text": "150 miljoonaa ? : Pokeriuutiskeskustelua | Pokeritieto\n150 miljoonaa ?\nLaty » 23.1.2008 9:28:44 Onko kukaan saanut \"haraviinsa\" tutkimusta, jonka perusteella väitetään, että noin 100 000 (mistä sekin on saatu ?) suomalaispelaajaa saa 150 miljoonaa virtaamaan ulos Suomesta ?\nJa mitä se luku tarkoittaa depositit - nostot ? Onko raket huomioitu ? Kuka tutki ja oliko menetelmät ok ?\nhauki » 23.1.2008 9:46:16 Mitään tutkimuksia ei ole tehty, niin kaikki on vaan puhdasta arvailua. Olettaisin että 150M voisi olla aika lähellä maksetun raken määrää, mutta eihän näitä kukaan oikeasti tiedä. Naurettavaa muutenkin, kun julkisuudessa heitellään lukuja ja olettamuksia vaikka mitään varmaa tietoa ei olisi. Tieteellisen tutkimuksen menetelmiä ei varmasti ole käytetty näiden lukujen kaivamiseen. Varmasti pystyt itse ihan samanlaisiin arvauksiin. Tutkimuksia välttämättä julkisellapuolella ole intoa tehdäkkään, siellähän saattaisi ilmetä, että jotkut tekevät tällä rahaakin...Parempi vaan puhua ongelmista , joita ei olla varmennettu ja luvuista jotka saa suurenneltua tarpeen mukaan.\nAsko » 23.1.2008 10:30:46 Suomalaisten pelaajien tuottama bruttorake vuonna 2007 asettuu välille 70 - 100 miljoonaa euroa. Peliyhtiöiden Suomesta keräämä pokerin nettorake on merkittävästi pienempi johtuen erityyppisistä pelaajille maksettavista palautuksista kuten rakeback ja bonukset, joiden osuus yhtiöstä riippuen vaihtelee välillä 0 - 50% bruttorakesta.\nSuomen pokerimarkkinan koosta ei ole tehty virallisia tutkimuksia. Kaikki julkisuudessa esitetyt luvut pohjautuvat kuuluisaan ruotsalaiseen tutkimusmetodiin nimeltä Stetson, jonka tarkkuus on kysenalaistettu jo useampaan otteeseen. Yllä esittämäni luku on myös valistunut arvaus, mutta perustuu lukuisiin virallisiin ja epävirallisiin pelialan lähteisiin, joista on indikoitavissa hyvinkin tarkasti suurimpien pelivolyymit, operaattoreiden osuudet ja bruttorake Suomesta.\nhauturi » 23.1.2008 10:38:50 Asko, pystytkö omien lähteidesi avulla kommentoimaan tuota 100000 pelaajaa? Määritellään pelaajaksi vaikka henkilö, joka on kalenterivuoden aikana vähintään kerran pelannut nettipokeria (istunut pöydässä ja saanut kortit). Kuinka paljon luku muuttuu, jos siitä jätetään pois pelkästään leikkirahalla pelanneet?\nRe: 150 miljoonaa ?\nLuigi » 23.1.2008 10:44:41 Laty kirjoitti:noin 100 000 (mistä sekin on saatu ?) suomalaispelaajaa saa 150 miljoonaa virtaamaan ulos Suomesta ?Ja mitä se luku tarkoittaa depositit - nostot ? Onko raket huomioitu ? Kuka tutki ja oliko menetelmät ok ?\nVoi olla mahdollista, että pois menevä raha näkyy tilisiirroissa, mutta takaisin tuleva tulee jotain toista kautta.\nmudhoney » 23.1.2008 11:05:00 RAY:n rahapelien tuotot ja peliongelmat tiedotteesta löytyy, että keskimäärin suomalainen pelaa noin 20 euroa kuukaudessa. RAY:ssä on varmaan ajateltu, että kun nettipokeria voi pelata helposti neljää pöytää kerrallaan, niin keskimäärin nettipokerin pelaajan täytyy käyttää siis 80 euroa kuukaudessa. Ja kun lasketaan 150 000 pelaajan vuotuinen pelimäärä, niin vähän pyöristettynä saadaan luvuksi 150 miljoonaa \"Susta ei koskaan voi tulla mitään. Sä olet koko elämäsi ihan täysi nolla ja sä olet aina yksin. \" - Touko Pouko\nJz » 23.1.2008 11:48:19 Muutenkin mietityttää nämä \"käyttää peleihin\" tyyppiset lausunnot mitä on viime aikoina saanut lukea. Tarkoitetaankohan sillä tappioita vai mitä?\ndamien » 23.1.2008 11:51:13 Jz kirjoitti:Muutenkin mietityttää nämä \"käyttää peleihin\" tyyppiset lausunnot mitä on viime aikoina saanut lukea. Tarkoitetaankohan sillä tappioita vai mitä?\nEihän onnenpeleistä mitään voi voittaa.....\nAsko » 23.1.2008 14:02:38 hauturi kirjoitti:Asko, pystytkö omien lähteidesi avulla kommentoimaan tuota 100000 pelaajaa? Määritellään pelaajaksi vaikka henkilö, joka on kalenterivuoden aikana vähintään kerran pelannut nettipokeria (istunut pöydässä ja saanut kortit). Kuinka paljon luku muuttuu, jos siitä jätetään pois pelkästään leikkirahalla pelanneet?\nKyllä tuota lukua voi pitää hyvinkin todenmukaisena kun puhutaan suomalaisista jotka ovat pelanneet nettipokeria kalenterivuoden aikana oikealla rahalla. Taloustutkimuksen STM:lle vuonna 2007 tekemä Rahapelitutkimus, johon vastasi yli 5000 suomalaista, tukee tätä lukua. Myös suomalaisten pelaajien määrä kk-tasolla pokerihuoneilla, joiden pelaajamääriä/liikennettä pystymme suht. luotettavasti mittaamaan ja analysoimaan kertoo että vähintään 100 000 suomalaista kyllä napsuttelee pokkaa vuoden aikana.\nLisäksi Pokeritiedon kaltaisten sivujen yksittäisten kk-kävijöiden määrät huitelevat kymmenissä tuhansissa. Voisin kuvitella, että aniharva pokeria pelaamaton lukee sivuja tai vierailee sivuilla. Luonnollisesti niitäkin on.\nAsko / betfair.com\njoonaz » 24.1.2008 2:21:21 Jos monet sivustot yhdistävät tietojaan suomalaispelaajien määrästä, niin eikös samat aktiiviset pelaajat tule lasketuksi moneen kertaan kun he pelaavat useammalla saitilla? Luulisi tuon vaikuttavan tutkimusten tarkkuuteen, tosin en tiedä miten tämä on otettu huomioon. Kaiken huippuna joillain pelaajilla on samalla sivustolla useampia tilejä vaikka se sallittua ei olekaan.\nMyös sivustojen kuten pokeritiedon eri käyttäjien lukumäärää on varmasti vaikea tilastoida, sillä läheskään kaikki eivät ole rekisteröityneitä käyttäjiä ja kaikilla ei ole dynaamista ip:tä jolloin heidät lasketaan kuukauden aikana useaksi käyttäjäksi. Sivustoilla toki käydään myös työpaikalta yms. joka jälleen näyttää eri käyttäjältä.\nEn kommentoi näiden lukujen oikeutta, mutta halusin vain tuoda esille faktan, että näitä tietoja on varmasti todella vaikea (ellei mahdoton) tilastoida luotettavasti. Kommentoikaa toki asiasta enemmän tietävät miten nämä asiat on otettu huomioon laskuissa, jos on.\nDempsey » 24.1.2008 5:09:14 Joku saisi kyllä oikeasti yrittää tehdä asiallisen tutkimuksen siitä, paljonko suomalaiset yhteensä menettävät tai jopa voittavat nettipokerista.\nSanoisin, että summa tulisi olemaan yllättävän lähellä nollaa, ja vaikka olisi miinustakin, niin ei suurta summaa.\npigu » 24.1.2008 16:47:05 Dempsey kirjoitti:Joku saisi kyllä oikeasti yrittää tehdä asiallisen tutkimuksen siitä, paljonko suomalaiset yhteensä menettävät tai jopa voittavat nettipokerista.Sanoisin, että summa tulisi olemaan yllättävän lähellä nollaa, ja vaikka olisi miinustakin, niin ei suurta summaa.\nJos arviot suurin piirtein pelaajamääristä ja pelimääristä oikein, ja lisäksi oletetaan suomalaisten olevan tasan keskivertoa porukkaa pelaamaan niin tappiota tulee juurikin raken verran. Tuo olisi jotain 30M - 100M euroa kaikkinensa, eli 100 000 pelaajalle tekisi 300€-1000€/pelaaja/vuosi. (rake-back huomioita alemmassa skaalassa) [25-85€/kk/avg pelaaja rakea]\nTällä mittarilla otettuna en olisi hirveän huolissani keskimääräisestä vaikutuksesta pelaavien ihmisten elämään.\nVertailuna kotimaiseen vaihtoehtoon:\nSama määrä peliyhtiölle menevää osuutta syntyisi veikkauksen peleissä (90% palautusprosentiksi keskimäärin) jos keskimääräinen pelaaja pelaisi 3000€-10000€ vuodessa vetoja tms. Tuo tekisi kuukaudelle 250€-830€/kk/avg pelaaja. Kuulostaa keskivertopelajaalle aika reilulta määrältä, mene ja tiedä sitten, en ole tilastoja tutkinut. Pers-mutu-tuntuma sanoisi siis, että pokerinpelaaja maksaa enemmän rakea kuin veikkauksen tms vetoihin ja lottoon kolikkonsa upottava. Voin olla totaalisen väärässä ja mielenkiintoista olisi tutkia lukuja myös tältä kantilta enemmän.\nKolikkomaatteihin alan \"harrastajat\" saavat varmasti tuon verran menemään, satunnaiset käytäjät eivät niinkään.\nNyt ei ehdi tutkia tarkemmin, palaan ajatuksen kera jos innostusta riittää ja kukaan muu ei ole tarttunut ajatuksen siemeneen sitä ennen.", "timestamp": "2016-10-23T01:36:23Z", "url": "http://www.pokeritieto.com/keskustelu/pokeriuutiset/150-miljoonaa-t18045.html"}