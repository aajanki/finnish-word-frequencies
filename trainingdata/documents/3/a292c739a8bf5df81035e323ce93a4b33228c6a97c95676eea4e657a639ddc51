{"text": "Style and jewels: Käynti Virroilla venesatamassa\nKäynti Virroilla venesatamassa\nViikonloppuna ja alkuviikosta lämpötila on ollut oikein mukavissa lukemissa vaikkei vielä hellelukemiin olekaan päästy. Toisin oli vielä perjantaina, jolloin kävimme Virroilla. Puolenpäivän maissa, kun lähdimme, takki ja huivi eivät olleet ollenkaan liikaa. Sää alkoi kuitenkin seljetä ja pilviverho ohentua, joten päätimme kaupoissa käynnin lisäksi vierailla myös venesatamassa. Paikka on erittäin kaunis ja siellä on mukava käydä ihastelemassa maisemia.\nNälän yllättäessä voi käväistä lounaalla viihtyisässä satamaravintolassa Baarpuurissa. Tykkään kovasti ravintolan kekseliäästä tavasta koristella niin sisätilat kuin useammassa tasossa olevat terassitkin. Hauskoja yksityiskohtia on lukuisia ja ohessa kuvapläjäys muutamista niistä.\nKesäkukkia on käytetty paljon koristeena, mutta niiden lisäksi myös yrttejä on käytetty kivasti viherkasvien korvikkeina.\nJopa katolle on asetettu sisustusjippoja, mm. vanhaan ruostuneeseen katiskaan on sijoitettu valosarja. Päiväsaikaan pienet valot eivät erotu, mutta pimenevässä illassa katiska on varmasti mukavan näköinen.\nVenesatamassa piipahdamme varmasti useasti kesän aikana, joten maisemakuvia tiedossa lisää jossain vaiheessa.\nTänään tulimme maalta kotiin ja huomenna on edessä päiväreissu Tallinnaan. Sinnekin on luvattu kaunista säätä, joten luvassa on kaupunkikävelyä kilometrien verran.\nTunnisteet: parka, printtipaita, virrat\nTiia K 1.7.2015 klo 22.52.00\nNiin kiva ja rento asu. Ihania kuvia muutenkin, oikein ihanaa Tallinan reissua Belladonna <3\ntuulanneli 1.7.2015 klo 22.57.00\nKiva rento asu ja Virrat on aivan ihana paikka :)\nOuti Krimou/Outi's life 2.7.2015 klo 1.47.00\nIhanan tunnelmallisen näköinen paikka.\nMukavaa matkaa Tallinnaan!\nKatja/Optimismiajaenergiaa 2.7.2015 klo 8.53.00\nIhania tunnelmia! Virrat on itselleni ihan vieras paikka.\nJonna H. 2.7.2015 klo 10.21.00\nIhana tunnelma, oon käynyt viimeksi Virroilla venesatamassa varmaan 20 vuotta sitten. Apua, mihin tää aika menee?\nElämää Onnenpähkinässä 2.7.2015 klo 10.43.00\nKatiskasta ja valoista jäi idea itämään.....\nmaiju 2.7.2015 klo 22.47.00\nTänään käytiin Keskisellä ja ajeltiin tämän kyläsen läpi. Kaunis paikka. Upea on sun asusi.\nSarin vaatekomeron kätköt 12.7.2015 klo 13.03.00\nKivan näköinen ravintola yrtteineen ja sinulla kauniin värinen huivi<3\nVesimelonin sävyjä\nViikon 30 huiput\nViikon 27 huiput\nPerjantain torikäynnillä sinistä ja nudea\nViime viikolla Tallinnassa", "timestamp": "2018-03-24T19:13:32Z", "url": "http://styleandjewels.blogspot.com/2015/07/kaynti-virroilla-venesatamassa.html"}