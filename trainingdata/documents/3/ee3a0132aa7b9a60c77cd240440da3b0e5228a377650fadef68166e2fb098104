{"text": "Eurofighter Typhoon| Sivu 3 | Maanpuolustus.net\nTätä tosin tapahtuu jossain määrin kaikkien koneiden osalta. Kun valtion rahoja käytetään johonkin, niin poliitikot ovat hyvin kärkkäitä ohjaamaan rahoja omalle vaalialueelleen. Periaatteessa mahdollinen osavalmistus Suomessa menee vähän samaan kategoriaan.\nTuskin osavalmistusta on tulossa. Ei se ollut vaatimuksena Hornet-hankinnassakaan. Finavitec tosin muistaakseni vähän teki sitä alihankintana MDC:lle, mutta ihan rehdisti kilpailutettuna sellaisena.\nHistoriallisissa trendeissä on se ongelma että data on peräisin edellisen sukupolven teknologiasta. 1. maailmansodan taisteluhaudoissa varmaan näytti siltä ettei hyökkäys ole enää mahdollista kun puolustavat aseet kehittyvät koko ajan paremmiksi ja paremmiksi. Luonnollisesti kun lähes kaikki data tulee koneista jotka ovat operatiivisesti alisoonisia niin tulee vaikutelma ettei nopeudella olisi merkitystä. Taulukossa kuvaillaankin konetta joka olisi ideaali toimimaan edellisen sukupolven vastustajia vastaan. Pitää ruveta kuitenkin funtsimaan jo vähän tulevaisuuttakin. SA:ta ja häivettä kehitellään nykyään muuallakin kuin amerikoissa.\nAinoa irakilainen konetyyppi joka edes vähän aiheutti liittokunnalle vaikeuksia oli MiG-25, juuri nopeutensa vuoksi. Se pystyi pääsemään ampuma-asemaan ja pois vaikka amerikkalaisten tilannetaju oli paljon parempi. Ohjukset eivät yleensä yksinkertaisesti saaneet sitä kiinni.\nKyllähän sitä tulevaisuuttakin jo funtsitaan, laivastolla F/A-XX ohjelma ja ilmavoimilla F-X hanke Raptorien korvaajaksi.\nEnergia-aseet, keinoäly, älymateriaalit, vieläkin parempi tilannekuva ja häive, scramjet-moottorit ym. tällä hetkellä mainittuja. Laserit näillä näkyvin tulevat olemaan \"se\" juttu, ja niitä et lennä karkuun.\nEn usko lasereihin ainakaan seuraavaan 25 vuoteen. Lähipuolustusjärjestelmässä se varmaan tulee kyllä käyttökelpoiseksi lentokoneillekin, mutta BVR-aseeksi ei. Eikä laseraseet tietysti poista saavutusarvovaatimuksia mihinkään. Joku alisooninen kuljetuskone olisi yhtä avuton hävittäjä ohjuksilla kuin laserillakin varustettuna.\nPatoputkimoottori on tietysti juuri lisänopeuteen tähtäävä teknologia.\nView attachment 9532 View attachment 9533\nMuistutatko vielä mistä vängätään.\nTottahan toki nopeus ei nykyäänkään ole turha ominaisuus, mutta jos nopea ja liikehtemiskykyinen kone jonka sensorit ovat heikot, tutkapoikkipinta-ala \"iso\" ja kuskin tilannekuva huono, saa vastaansa hitaamman häivekoneen paremmilla sensoreilla ja tilannekuvalla, huonosti käy. Summa summarum: nice to have mutta ei tärkeämpiä ominaisuuksia tällä hetkellä eikä nähtävissä olevassa tulevaisuudessa.\nVänkääminen on turhaa koska ei ole määritelty mikä on \"heikko\" sensori tai \"huono\" tilannetaju. Esimerkiksi Eurofighterin tapauksessa tuleva tutka tulee luultavasti olemaan samaa suorituskykytasoa kuin mikä tahansa muu tällä hetkellä käytössä oleva tai lähitulevaisuudessa operatiivinen tutka. Myös esimerkiksi datalinkit ovat varmasti päivitettävissä \"riittävän\" hyvälle tasolle. Ainoa mikä jää puuttumaan on häive, uskon kyllä että sen kanssa voitaisiin elää.\nKokonaan toinen juttu millä aikataululla Eurofighter Gmbh saa tehtyä nämä päivitykset, vai saako ollenkaan; ja mitä koko lysti sitten tämän jälkeen maksaa kun kone ei nykyiselläänkään ole halvimmasta päästä.\nKyllä se noilta osin on jo sveitsiläisten ja tanskalaisten toimesta heikommaksi ja huonommaksi määritelty.\nViestissäsi oli liikaa futuureja, konditionaaleja ja uskomuksia HX-hankkeen aikataulua ajatellen\nSveitsiläisten lennot tehtiin tranche 2 (vai oliko peräti 1) koneella joka tietysti edustaa useimmilta osiltaan 80-luvun lopun teknologiatasoa, ja ne päivitykset mitä silloin oli paperilla tulossa olivat hyvin vaatimattomia. Niistä lennoista alkaa olla kohta 10 vuotta ja siinä kyllä ehtisi korjata monta asiaa. Eri asia sitten onko ollut kiinnostusta vai onko organisaatiossa keskitytty tärkeämpiin asioihin, kuten Augsburgin tehtaan siltarumpujen uusintaan.\nEurofighterin mahdollisuuksia voinee tässä vaiheessa pitää lähinnä teoreettisina. Kone on kallis ja organisaatio jähmeä.\nReactions: Tähystäjä, magitsu ja Gyllis1\nEi se ollut vaatimuksena, mutta se laskettiin vastakauppoihin mikä teki siitä MDC:lle edullista. Osavalmistusta on hyvin usein ollut ja jos satutaan päätymään Gripeniin, niin pidän sitä hyvinkin todennäköisenä.\nItse taas kysyisin että millä koneella pärjäisi PAKFA tyylistä konetta vastaan, eikä valitettavasti yksikään ehdokas vaikuta ylivoimaiselta.\nOlisi mielenkiintoista kuulla vähän perusteluja tai määrittele ylivoimainen\nMielestäni PAKFA on raptorin kilpailijaksi tarkoitettu ilmaherruus hävittäjä. Pystyykö ehdokaskoneilla riistämään tai kiistämään ilmaherruutta? Vai tarvitaanko siihen viidennen sukupolven torjunta hävittäjä?\nJa ei, minulla ei ole yksiselitteistä vastausta, tai vahvaa mielipidettä kuinka suomen tulisi konehankinta suorittaa.\nPAK FA on monitoimihävittäjä siinä missä Rafale, Gripen E tai F-35. Liikehtimiskyky varmasti huippuluokkaa, avioniikka, sensorit ja sensorifuusio tuskin länsimaisia koneita vastaavat. Esimerkiksi aesa-tutkan kanssa paljon kipuja, esimerkiksi noita viimeisen sukupolven t/r-moduulien valmistajia ei maailmasta montaa löydy, sanktioiden takia länsimainen huippuelektroniikka vanjalle nyt no-go\nKyllä PAK FAssa painotus vaikuttaisi olevan vahvasti Raptorin tapaan ilmataistelussa, vaikka toki molemmat kykenee maakohteitakin vastaan iskemään.\nMihin perustat väitteesi kivuista AESA-tutkan kanssa? Ainoa lähde, jonka olen nähnyt kertovan ongelmista siinä, on se sama intialainen joka valitti vähän kaikesta, mutta söi uskottavuuttaan mm. vetoamalla FGFAn vastaisessa argumentissa PAK FAn protovaiheen moottoreihin, joita ei ole ikinä Intian versioon tarkoitettukaan. Merkittävä indikaattori T/R-moduulien teknologisesta tasosta on niiden koko ja jo N036:n ensimmäisiin prototyyppeihin oli saatu mahtumaan yli 1500 moduulia (sama määrä kuin Raptorin alkuperäisessä tuotantoversiossa) ja Tikhomirovin pääsuunnittelija Anatoli Sinanin tuoreehkon haastattelun mukaan määrä on nyt n. 2000.\nhttp://rostec.ru/news/4517868\nVoi olla että länsi on edellä joissain hilavitkuttimissa, mutta 30 vuotta on pitkä aika kehittää niin omia koneita kuin vihollisenkin.\nJoitakin sisuskaluja taitaa olla helpompi päivittää kuin vaikka liikehtimiskykyä, vaikka typhooniin taitaa sellainen päivitys ollakin tulossa.\nNäiden hankkeiden aikajänteet ovat aikamoisia. Uudet koneet tulevat oletettavasti palvelemaan noin vuoteen 2060 saakka. Kun katsoo saman 45 vuotta taaksepäin päätyy vuosiin jolloin Suomi otti Drakenin käyttöön. Oletettavasti tekniikka tulee vastakin kehittymään vähintään aiemmin koetulla vauhdilla joten kovin yksityiskohtaisen arvion tekeminen tulevasta sisältää ainakin varsin mittavan virheen mahdollisuuden.\nOletettavasti tekniikka tulee vastakin kehittymään vähintään aiemmin koetulla vauhdilla joten kovin yksityiskohtaisen arvion tekeminen tulevasta sisältää ainakin varsin mittavan virheen mahdollisuuden.\nLuultavasti nopeammin, sillä esim. rinnakkaislaskenta on kehittynyt ihan hurjan edulliseksi viime aikoina, Mahdollistaa kaikenlaista robottiautoista lähtien. Toisaalta myös bitcoinin tapaiset erillisratkaisuja suosivat verkostot pyörittää myös valtavaa tehoa.\nOT. Sellainen mielenkiintoinen tilanne itse asiassa on, että prosessorikellotaajuuden kehitys on pysähtynyt. Tuo kuva on vuodelta 2011, mutta pitää silti hyvin paikkansa.\nKäytännössä, uutta tehoa onkin haettu sitten nimenomaan rinnakkaislaskennan puolelta. Tässä hyvää tietä ovat näyttäneet esim. näytönohjaimet ja niitä soveltavat prosessoriarkitehtuurit.\nHaaste on kuitenkin se, että rinnakkaislaskenta/ohjelmointi on hankalampaa, jos ei puhuta ihan triviaaleista asioista, kuten esim. kuvankäsittely. Ja monien asioiden rinnakkaistaminen on käytännössä mahdotonta. Hirveän moni asia maailmassa on sellaista, että ne vain pitää laskea ketjussa.\nTotta. Ei ole vain napin painallus vaan kokonainen ajattelutavan muutos ohjelmistoarkkitehtuuria suunniteltaessa.\nNäitä ajatushaasteita on käsillä muitakin. Kvanttitietokoneen uskotaan myös olevan niin lähellä, että on tosissaan ryhdytty esim. kehittämään post-quantum salausta. Esim. EU:n PQCRYPTO (http://csrc.nist.gov/groups/ST/post-quantum-2015/presentations/session7-lange-tanja.pdf) ja NSAn oma ilmoitus.\nSehän tavallaan olisi juuri tuollainen rinnakkaislaskennan messias, joka lanaisi entiset salaukset auki ennätysajassa. ECC ja RSA olisi romua. Meilläkin Aallon Mikko Möttönen on jo pari maailmanluokan koetta parin viime vuoden aikana saanut ajoiksi, joten ehkä se tulee meidän lähitulevaisuudessa.\nTämä linjastokeskustelu on kyllä huvittavaa! Jenkeissä sanotaan: \"When you lose a line, you almost never get it back.\"\nJa sitten Euroopassa ollaan sitä mieltä, että tauot välissä ei haittaa, kun niin on toimittu muidenkin konetyyppien kanssa. Mikäköhän tässä nyt on, liioittelevatko amerikkalaiset, vähättelevätkö eurooppalaiset vai onko eroa toimintamallissa (tuotannon hajautus alihankkijoille)?\nThe Typhoon final assembly line at Warton will close in 2018, regardless of whether additional orders can be secured before then. BAE Systems is optimistic that this will only be a temporary break in production, and that the line can be restarted to satisfy future sales. Source: Eurofighter\n(552 of 759 words)\nhttp://www.janes.com/article/53305/bae-systems-may-gap-typhoon-production-in-2018\nOn aika yllättävää jos ei parhaat osaajat karkaisi/unohtaisi osaamista kun linja on kiinni. Alihankintaketjun kuivumista on vielä vaikeampi estää.", "timestamp": "2020-04-06T14:37:29Z", "url": "https://maanpuolustus.net/threads/eurofighter-typhoon.5049/page-3"}