{"text": "Huoltoinsinööri - Fidelix\nKiinnostaisiko sinua tehdä huoltotöitä uusimman ja kehittyneimmän kotimaisen rakennusautomaation parissa? Työssä, jossa saat itse pitkälti määrittää omat aikataulusi. Talotekniikka kehittyy harppauksin ja meillä tulet kehittymään monialaosaajana alan uusimman tietotaidon äärellä. Yhteisössä, jossa avoimuus, vapaus, luottamus ja työkaverin tuki ovat aina läsnä arjessa. Mitä tämä kaikki sitten tarkoittaa käytännössä?\nMe olemme rakennusautomaation toteuttajina ensisijainen valinta kustannustehokkailla ja käyttäjäystävällisillä automaatioratkaisuillamme. Olemme alamme kärkikehittäjä, ja myymme itse tai jälleenmyyjiemme kautta omia rakennusautomaatiojärjestelmiämme ja -palveluitamme. Järjestelmämme ovat olleet käytössä jo 17 vuotta, joten huoltopalvelumme ovat jo jonkin aikaa olleet kasvavaa toimintaamme ja tärkeä osa organisaatiomme jatkuvuuden kehittymiselle. Tampereen huoltoinsinöörinämme et siis tule olemaan lajisi viimeinen meillä.\nTyösi huoltoinsinöörinämme\nLyhyestä virsi kaunis: tulet tekemään meillä huoltotoimia järjestelmillemme. Tyypillisesti päiväsi alkavat toimistolta, jolloin huoltopäällikön kanssa katsot päivän kohteet ja mahdolliset kiireellisesti hoidettavat huoltotyöt. Huollot ovat normaalisti päivän aikana tehtäviä mutta meillä on myös pidempikestoisia saneerauskohteita, joita edistämme samanaikaisesti ennalta sovitun aikataulun mukaan. Olet itse vastuussa aikatauluistasi ja töiden sopimisesta sekä niiden hoitamisesta. Työpäiväsi eivät veny meillä iltaan, saati jokaista minuuttiasi valvota. Turhalle byrokratialle kun olemme allergisia.\nTulet alkuun saamaan meiltä kattavan perehdytyksen järjestelmiimme. Samalla pääset jo työkaverin matkaan kohteita huoltamaan. Voit luottaa siihen, että koko Tampereen 20 osaajan joukkomme varmistaa, että onnistut työssäsi. Löydät ratkaisut ongelmaan mutta ennen kaikkea osaat myös auttaa asiakasta. Se voi olla vinkkejä ja neuvoja tai vaikkapa tarjoamiasi lisäpalveluita. Nopeasti kokemuksesi karttuessa asiakkaistemme tulee myös sinun asiakkaita ja sinusta heidän luottohenkilö. Tämä on meidän yhteinen tavoitteemme.\nMiksi sitten meille töihin?\nMeillä vaikutat itse pitkälti oman työsi suunnitteluun ja aikatauluihin. Kiireelliset työt vaativat luonnollisesti priorisointia mutta yhtä kaikki työskentelymme on suunnitelmallista ja arkipäivisin tehtävää. Näin emme revi kaikkea irti selkänahastasi tai poukkoile paikasta toiseen. Meillä myös työt joustavat – et vain sinä.\nMeillä on asiakkaiden arvostama tuote, joka tukee alaa nopeampaa kasvuamme. Töitä siis riittää varmasti nyt ja jatkossa, kun järjestelmäkantamme yhä kasvaa. Talotekniikka kehittyy huimaa vauhtia, jolloin työmme luonne saattaa tulevaisuudessa olla yhä enemmän etäseurantaa ja raportointia. Varmaa on kuitenkin jo nyt, että kahta samanlaista päivää ei sinulla meillä ole.\nMeillä tuotekehitys työskentelee kuuloetäisyydellä. Jos tuotteessamme on mielestäsi kehittämistä, tuotekehityksemme mielellään kuulee tämän paljon kertovan mielipiteesi. Toisin sanoen, halutessasi pääset vaikuttamaan myös itse järjestelmämme kehittämiseen. Olemmekin hanakoita ottamaan kaiken palautteen tuotekehityksen tueksi. Myös oman toimintamme kehittämisessä saat äänesi kuulumaan. Kokeilemme mielellämme kaikkea uutta.\nTässä työssä näet oman työsi tulokset – työhän on hyvin konkreettista. Myöskään kiitos asiakkaalta ei ole meille harvinainen. Enemmän niitä saamme kuin haukkuja. Uskallamme luvata, että verkostosi ja arvostuksesi alan osaajana kasvaa kanssamme. Kasvavana ja kehittävänä talona me pystymme tarjoamaan sinulle monipuolisia ura- ja kehittymismahdollisuuksia. Tätä ruokkii myös avoin ja reilu yhteisömme. Haluatko astua mukaan matkaamme?\nTässä tehtävässä onnistuminen edellyttää sinulta taloteknistä osaamista. Olet siis todennäköisesti kädentaitoinen huolto- tai asennustyön taituri. Sinulla voi olla jo kokemusta automaatiojärjestelmien ohjelmoinnista, mitä pääset meidän kanssamme vielä syventämään. Tietotekniset taidot ja halu oppia uutta tulevat siis tarpeeseen tässä alati kehittyvässä kentässä.\nHuoltotyö vaatii sinulta ongelmanratkaisutaitoa. Osaat punnita vaihtoehtoja, etkä tyydy siihen helpoimpaan ratkaisuun, jos se ei ole asiakkaan edun mukaista. Taidat siis asiakaslähtöisen ajattelun, mikä näkyy sinun työssäsi haluna auttaa. Jos se vaatii hieman ekstra ohjausta tai neuvoja, ymmärrät, että juuri siten syntyy asiakkaalle lisäarvo osaamisestamme. Koska vastaat pitkälti itse oman työsi ohjauksesta, on tärkeää, että kommunikointi ja priorisointi on sinulle luontevaa. Eikä haittaa ole, jos laillamme tartut asioihin aina positiivisen kautta. Tule työkaveriksemme!\nTässä kohtaa olisi hienoa kuulla sinusta. Tähän tehtävään voit hakea oheisen hakulomakkeen kautta 12.7.2019 mennessä. Käymme hakemuksia läpi ja tapaamme tehtävästä kiinnostuneita jo hakuaikana. Älä siis suotta odottele viime hetkeen asti.\nJos sinua jäi vielä jokin seikka askarruttamaan, Janne juttelee mielellään kanssasi tehtävääsi, tavoitteisiimme tai meillä työskentelyyn liittyen. Hänet tavoitat numerosta 050 910 4930 tai sähköpostitse janne.korte@fidelix.fi.\nAutomaatioasentaja / Keskuskokoonpanija\nKeskuskokoonpanija", "timestamp": "2019-08-23T17:37:49Z", "url": "https://www.fidelix.fi/project/huoltoinsinoori/"}