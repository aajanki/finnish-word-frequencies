{"text": "Tuoksut • katso viestiketjua - Hyvät tuoksuttomat - ja miedosti tuoksuvat tuotteet\nHyvät tuoksuttomat - ja miedosti tuoksuvat tuotteet\nViestin otsikko: Hyvät tuoksuttomat - ja miedosti tuoksuvat tuotteet\nLähetetty: 31 Maalis 2012, 10:09\nAihe voi kuulostaa vähän oudolta tuoksufoorumille - mutta ainakin minä suosin mielelläni arkikosmetiikassa varsin tuoksutonta linjaa, jotta itse parfyymille jää tilaa.\nKertokaapa suosikkejanne tuoksuttomista tai hyvin miedosti tuoksuvista tuotteista.\nItselleni oli shokki kun hyvin toiminut Nivean tuoksuton deodorantti lopetettiin. Monissa tuoksuttomissa dödöissä on nenääni sietämätön, oksidoitunut mineraaliaromi, Niveassa tätä ei ollut. Ihoni kesti sitä hyvin, ja se oli myös dödönä toimivaa tavaraa. Onneksi apteekista löytyi Eucerin, joka taitaa olla täsmälleen samaa tavaraa, korkki vaan eri värinen.\nKaipaisin suosituksia erityisesti tuoksuttomasta, laadukkaasta vartalovoiteesta ja kasvovoiteesta. Tuoksut kasvotuotteissa .\nLähetetty: 31 Maalis 2012, 10:24\nEtsin edelleen dödöjen holy grailia, tahraamaton tuoksuton jossa on alkoholia. Mielellään stikki. Rexonan sellainen valitettavasti lopetettiin. Alkoholittomat eivät pidä.\nKasvovoide: olen kuivaihoinen. Yöksi ja suomuiholle Eucerin 5% karbamid, päiväksi vaalensinikorkkinen Eucerin jossa Spf. Myös La Roche Posayn Toleriane Riche on ok.\nLähetetty: 31 Maalis 2012, 10:54\nSuihkusaippuana käytän Lactolinea ja dödönä Batsia. Bats on ainoa dödö, joka ei petä eikä ärsytä kainaloiden ihoa. Louis Widmerin hajusteeton dödö on myöskin tehokas, mutta puolet kalliimpi kuin Bats.\nEdit. Pitää lisätä vielä kroppa- ja kasvotuotteet. Minulla on käytössä Garnierin hajusteeton vartalovoide ja Lumenen sensitive-sarjan kasvovoiteet. Lumenen tuotteissa ei tosin ole aurinkosuojakertoimella varustettua kosteusvoidetta. Se täytynee etsiä apteekista.\nLähetetty: 31 Maalis 2012, 11:06\nMinä en käytä aurinkosuojia lainkaan (tai no, mineraalimeikki toimii jonkintasoisena fysikaalisena suojana).\nOtanpa Lumenen ja La Roche Posayn herkän ihon sarjat syyniin kun on seuraavan kerran tarvis. Kiitos vinkeistä!\nMinullakin on kuiva iho - ja olen käyttänyt kuorintaan Paula's Choicen BHA-liuosta. Nämäkin ovat muuten tuoksuttomia tuotteita - saattaisin katsella sarjasta muutakin, mutta en jaksa tilailla ja testailla.\nAi niin - oma suosikkini suihkuun on afrikkalainen musta saippua. Sitä saa eri valmistajilta.\nLähetetty: 31 Maalis 2012, 11:12\nTuoksuttomia tai hyvin miedontuoksuisia, mutta toimivia kasvotuotteita tarjoaa ainakin Oliv' La Claree ja Dermalogica. Myös käyttämäni Kiehl'sin seerumi on tuoksuton.\nOmassa tuoksumixissani kosmetiikkaa suurempi ongelma on hiusmuotoilutuotteet. Suurin osa rakennetta antavista vaahdoista ja nesteistä, hiusvoiteista, vahoista ja hiuskiinteistä on voimakkaasti tuoksuvia. Ongelma koskee eritoten Tigin tuotteita, jotka pursuavat marjoja, hedelmiä, leivonnaisia ja marenkia. Neutraaleimmat, toimivat hiusmuotoilutuotteet olen tähän mennessä löytänyt Kevin Murphylta.\nLähetetty: 31 Maalis 2012, 11:24\nTuo hiusmuotoilu on tosiaan ongelmallista. Pesuun löytyy vielä suht. helposti tuotteita, joista ei jää tuoksua ympärille leijumaan. Olen ihastunut viime aikoina iHerbistä löytyviin Nature's Gate:n tuotteisiin - sikahalpoja, toimivia ja miedot tuoksut eivät jää hiuksiin, ovat kuitenkin miellyttäviä suihkussa.\nOlen tainnut viime aikoina taklata tätä ongelmaa niin, että en juuri muotoile tukkaa . Nexxuksen Canopy-lämpösuojaa käyttelen silloin harvoin, kun suoristan kutrit, siinä on kyllä tuoksu, mutta ei päällekäyvä sellainen. Redken Layer Lift on kohtalaisen neutraali muotoilun pohjatuote puolipitkille ja pitkille hiuksille, ei tuoksuton sekään.\nRedkenin Wool Shakesta jouduin luopumaan todella läpitunkevan saippuamyskituoksun takia - harmi, tämä oli tosi kiva tuote huolettomiin lainekampauksiin luonnonlaineikkaalle tukalleni. Jos joku tietää neutraalimman hajuisen vastineen niin otan tiedon ilolla vastaan! Tigin muotoilutuotteita on jemmassa muutama, käytän niitä pitkin hampain toisinaan.\nLähetetty: 31 Maalis 2012, 13:14\nDödöni, partavaahtoni ja suihkusaippuani ovat lähes poikkeuksetta tuoksuttomia.\n- LV antiperspirantti, roll-on\n- Nivean tai Gilleten hajustamaton vaahto\n- LactoLinen Hellä hoitava pesuneste pH 4,5\nMäkin olen käyttänyt useammat putelilliset juurikin Lumene Sensitiven kasvovettä ja SOS-voidetta. Jotain kevyempää voidetta pitäis alkaa etsiä, tuo on tässä kohtaa pakkasten mentyä jo aika tyrnettä tavaraa. Herkkä ihoni on tykännyt suuresti.\n(Ostin Nykistä Chanelin Lait Confort-puhdistusemulsiota ja se on ylivoimaisesti ihanin perusputsari ikinä! Hankkisin mieluusti koko sarjan, tuoksukin on taivaallinen..)\nLähetetty: 01 Huhti 2012, 15:43\nPliis Tiia, ei vettä myllyyn!!! Mä rakastan Chanelin meikkejä ja muuta kosmetiikkaa ja mulla on sitä paljon. Ilmeisesti kohta siis taas lisää\nLöytyy seasta yksi suutarikin: ostin niiden paljon kehuttua nestemäistä UV-suojaa. Ei oo mun juttu - ällö litku. No kyllä se lopulta kuivaa naamaan mutta olen paljon tyytyväisempi nöyrään Euceriniini tai jopa La Roche Posayn tönkköön Anthelioksiin.\nLähetetty: 01 Huhti 2012, 16:17\nMitchum - antipersperantti, pitää kuin tauti, tuoksuu hajusteettomana raikkaan mineraaliselta.\nThe Body Shopin aloe vera body butter\nTämä ei ole vasinaisesti tuoksuton, mutta Madaran vauvasarjan pesuneste/suihkugeeli/pesuöljymikälie on paras meikkiputsari, mit minulla on ollut.\nLähetetty: 01 Huhti 2012, 16:40\nMulla on kans paha taipumus koukuttua ja haalia kallista kosmetiikkaa vaikkei aina olisi edes varaa siihen.. Lotrattuani vuosia Lancomella, Kanebolla ja Biothermilla oli mulla täysi työ keksiä tilalle edullinen kasvovoide tuolta markettipuolelta.\nMulla kävi järjetön munkki kun löysin talvella Stockalta unelmieni Chanel-luomiväripaletin puoleen hintaan.. Tässä puolen vuoden aikana olen vaihtanut Lancomen meikkivoiteen pariin Chaneliin. Menin myös sortumaan tolla Nykin lomalla Diorin pariin palettiin joita sentään olin onnistunut väistelemään kaikki nämä vuodet..\nLähetetty: 01 Huhti 2012, 16:53\nMenee off-topiciksi mutta kerro minkä! (Mulla on erittäin henkilökohtainen suhde Chanelin paletteihin ja Coco Rouge-huulipuniin. Osaan kertoa niistä suunnilleen yhtä paljon kuin lapsistani.)\nThank God mä olen allerginen Diorille (ja Mohn, saat matkapalettini).\nLähetetty: 06 Huhti 2012, 00:08\nKaska Beige.\nSe ilmeisesti poistui valikoimista ja korvattiin jollain vastaavalla.. Tjaa-a..\nLähetetty: 06 Huhti 2012, 09:26\nEn onneksi tunne mitään valtaisaa vetoa eksklusiiviseen kosmetiikkaan (värikosmetiikassa keskimäärin ammattisarjat tai semisellaiset pesevät eksklusiivit helposti ja ovat halvempia, mineraalipohjia ei eksklusiivisarjoilla ole edes tarjolla, harvoin esim. geelirajausväriä)... ...mutta Coco Rouget ovat kyllä ihania. En luovu Cambonista ikinä, fantastinen kirkas punainen.\nViestin otsikko: Re: Hyvät tuoksuttomat - ja miedosti tuoksuvat tuotteet\nLähetetty: 17 Marras 2013, 15:41\nLaitan tälle puolelle, että Four Reasonsilla on ihan ok hajuton hiuksiin jätettävä hoitosuihke. Suihkutellessa haisee karsealle muoville, mutta haju katoaa nopeasti.\nAqualan L oli pitkään mun luottokosteusvoide, kunnes vaihdoin Korresiin.\nAvenen tuotteissa on hajusteita, mutta ne tuoksuvat miedosti, ja ovat yleensä herkälle ja/tai kuivalle iholle suunnattua apteekkitavaraa. Kallista verrattuna markettituotteisiin kylläkin. (Yllättäen Avenesta luopuessani parempi kasvovoide löytyi Neutrogenan Visibly Clear -sarjasta, mutta se on aika voimakkaan mentolinen, samoin kun saman sarjan Wash Mask.)", "timestamp": "2018-03-19T08:56:36Z", "url": "http://tuoksufoorumi.fi/viewtopic.php?f=1&t=35&sid=8ad1e1c775405645f3cd2bed48c292b2"}