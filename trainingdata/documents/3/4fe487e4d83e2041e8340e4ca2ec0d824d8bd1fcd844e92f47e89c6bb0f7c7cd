{"text": "Pisararata on saatava mukaan hallitusohjelmaan — Matti Niiranen\nPorvarikolmikon onkin hyvä keskittyä etenkin talouden kohentamiseen ja löytää siitä vahva keskinäinen yksimielisyys, jonka ympärille luottamus voidaan rakentaa. Konkretiaakin tarvitaan: \"strateginen ohjelma\" ei yksin riitä pitämään tätäkään hallitusta kasassa.\nItse haluaisin hallitusohjelmaan selkeän myönteisen linjauksen metropolipolitiikasta.\nValtion on pidettävä kiinni aiemmista lupauksistaan, joten esimerkiksi Pisararata tulee toteuttaa. Pisararata on erinomainen hanke, jolla on laajat koko Suomea koskevat vaikutukset työllisyyteen ja liikenteen sujuvuuteen. Pääkaupunkiseudulla Pisaralla on piristävävaikutus myös asuntorakentamiseen.\nHSL:n Pisararadasta teettämän lisäselvityksen mukaan Pisaran investointivaiheen vaikutus kokonaistuotantoon on 1,5 miljardia euroa. Pisaran rakentaminen synnyttää yli 10 000 työvuotta, josta yli puolet suuntautuu Helsingin seudun ulkopuolelle muualle Suomeen.\nHSL:n selvityksen mukaan Pisaran suurimmat hyödyt tulevat näkyviin kuitenkin vasta rakennusvaiheen jälkeen. Pisaran aikaistaman tai lisäämän asuntorakentamisen kokonaistuotos on arvoltaan 6,5 miljardia euroa ja työllisyysvaikutus yli 48 000 henkilötyövuotta.\nHSL toteaa, että Pisararata hyödyttää valtakunnallista kaukojunaliikennettä, kun raidekapasiteettia vapautuu Helsingin päärautatieasemalta.\nPisararadalla on keskeinen rooli myös koko Helsingin seudun liikennejärjestelmän kehittämisessä. Pisara vähentää lähijunaliikenteen häiriöitä, kun kauko- ja lähijunat erotetaan omille raiteilleen. Muun muassa pääradan ja rantaradan varsi, uusien asemien seudut, Malmin lentokentän alue sekä Keski-Pasila hyötyvät saavutettavuuden parantamisesta.\nPisara luo myös tulevaisuuden mahdollisuuksia, kuten suoralle yhteys Helsingin keskustasta lentoasemalle sekä Espoo-Salo -oikoradalle.\nOn tärkeää myös muistaa, että isänmaata voi palvella oppositiostakin käsin. Pienessä maassa kaikkien osapuolten rakentava yhteistyö on talousahdingon aikana todella tärkeää.\nLuotan siihen että sdp:llä, vihreillä ja rkp:llä löytyy riittävästi \"talvisodan henkeä\" vaikeimmissa ja suurimmissa asioissa. Mutta katsotaan nyt hallitusneuvottelut ensin loppuun.\nKalevi Kämäräinen 8.5.2015 13:37\nSitä ei pidä saada hallitusohjelmaan.\nJouni Suonsivu 8.5.2015 13:50\nJos Helsinki haluaa itselleen, omiin tarpeisiinsa, oman maanalaisen karusellinsa, se olkoon vapaa itse, omista varoistaan, rahoittamaan sellaisen. Yhdellekään muulle taholle tällainen ei kuulu.\nKoko valtakunnan yhteiset verovarat on syytä käyttää mielekkäisiin hankkeisiin ja tarpeisiin.\nAntti Brusi 8.5.2015 15:10\nIhan aidosti Niiranen. Alkaa jo epäilyttämään motiivit, millä tarmolla asiaa veuhkaat.\nMuu Suomi tarvitsee noita rahoja paljon kipeämmin rataverkoston parantamiseen.\nJos ja kun kolmen hallitus muodostetaan. No yksikin ei kanta riittää siihen, että hallitus ei välitä hankkeesta pisaaraakaan.\nKalevi Kämäräinen 8.5.2015 16:08\nOn niitä Pisaralla meuhkaajia ollut muitakin, mutta ei se asiaa ollenkaan paranna.\nhttp://www.hs.fi/politiikka/a1424490440526\nhttps://www.facebook.com/pilvitorsti/posts/1031691...\nMikko Ahola 8.5.2015 16:29\nNyt ovat vallassa maakuntien miehet Keskustan johdolla. Pisararata tarkoittaisi käytännössä sitä, että pääkaupunkiseudulle voisi rakentaa suuren määrän edullisia asuntoja ratojen varsille. Nyt niitä ei voi radan varteen rakentaa, sillä Helsingin päärautatieasemalle ei mahdu enää lisää junia.\nJos pääkaupunkiseudulle voisi rakentaa runsaasti edullisia asuntoja, niin muuttoliike tänne kiihtyisi. Ja kun ihmiset muuttaisivat pääkaupunkiseudulle, niin maaseutu tyhjenisi vastaavasti. Tätä eivät keskustalaiset ja monet perussuomalaiset halua. Asuntopula eli asuntojen kalleus hidastaa sitten Helsinkiin muuttoa, ja tätä muuton jarrutusta halutaan, vaikka se Suomen kokonaisedun mukaista ei olisikaan.\nEli tulevaisuudessa maakunnissa kärsitään työttömyydestä, ja pääkaupunkiseudulla jatkuu ylikorkeiden asuntojen hintojen ja vuokrien aiheuttama kurjuus.\nKalevi Kämäräinen 8.5.2015 16:33\nAhola kirjoittaa hölynpölyä. Pisaran varrelle ei paljon uusia asuntoja mahdu ja muualle niitä sitten mahtuu Pisarasta huolimatta Liikennevirastonkin selvitysten mukaan.\nAntti Brusi 9.5.2015 01:12\nAhola tuolla logiikalla kierre vain jatkuisi...en ihan täysin ymmärrä tuleeko muuttopaine ensin vai jälkeen? Mielestäni pääkysymys on edelleen MIKSI pääkaupunkiamme pitää kehittää muuttovoimaisemmaksi?\nHeikki Santala 8.5.2015 19:48\nAina löytyy kuitenkin myös sellaisia, jotka kykenevät ymmärtämään tosiasiat. Heille kannattaa kirjoittaa.\nKalevi Kämäräinen 8.5.2015 21:26\nNoin keskustelevat H.V.-kerhon jäsenet tavallisten kansalaisten ylitse.\nNyt sivulle pumppaava pääministeri Stubb on samaa kerhoa (vastausta ei ole kuulunut). Saa nähdä oppiiko nyt paremmille tavoille siellä sivu- vaikkakaan ei sentään pistoraiteella.", "timestamp": "2018-09-22T07:08:02Z", "url": "http://mattiniiranen.puheenvuoro.uusisuomi.fi/194840-pisararata-on-saatava-mukaan-hallitusohjelmaan"}