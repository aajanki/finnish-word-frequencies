{"text": "Face tomorrow today: Juhannussuunnitelmia\nKello on soimassa 5.15 ja minä vielä palloilen hereillä. Huomenna on lähtö Norjaan, Båtsfjordiin! Tulin tänään monen monen juna-aikatauluselkkauksen siivittämänä Rovaniemelle. Tarkoitus oli alunperin viettää perusjuhannus; eli mennä mökille, uida järvessä, tehdä kokko, kalastaa, grillata, tehdä juhannustaikoja eikä nukkua koko yönä.\nNo olenkin lähdössä sittenki Norjaan! Se siitä perinteisestä jussista! Eipä siinä, ei haittaa yhtään. Ihanaa\npäästä uusiin maisemiin, sillä Båtsfjordissa en olekaan vielä käynyt. Ennen tuli käytyä kerran kesässä milloin Tromsøssa, Nordkappissa, Hammerfestissä, Skibottnissa ja Narvikissa.\nMatkalaukkuun on pakattu villasukat, pipo, nahkatakki ja muita kesätyyppisiä vaatteita että tarkenee. :D\nOon niin innoissani muutaman päivän reissusta, sillä nyt viimein kun on kunnon kamera ja -jalusta, aion ottaa hillittömästi kuvia Norjan kauniista maisemista.\nIskällä oli synttärit ja tein sille ruoaksi lohimedaljonkeja, imellettyä perunalaatikkoa, vaikka ensin oli puhetta vain paistinpotuista... tein vielä bearnaisekastikkeen, salaatin punasipulihillokkeella, hunaja-marinoiduilla valkosipuleilla ja paahdetuilla paprikoilla. Jälkkäriksi tein minin kiivikakun.\nMulta jää siis kaunis Suomen juhannus näkemättä, mutta teen ne taiat sitten sieltä käsin jos siellä mitään kukkia edes kasvaa! Mitä te aiotte tehdä juhannuksena? Onko erityisiä rituaaleja?\nTässä mun juhannusfiilistelykipale!\nah viimeinkin Helsingin herra-ohjelman tunnaria voi kuunnella kokonaan!\n(ps. paina hiirellä ihan alareunassa näkyvää punaista lootaa, niin voit kuunnella kappaleen tällä sivustolla, muutoin se siirtää sut Youtubeen..)\n♥ Heidi klo 01:06\nTunnisteet: kuulumiset, Matkalla, Musiikki\nNaan 21. kesäkuuta 2012 klo 3.08\nMinun juhannus menee kuskina. Pitää kuskata parit teinit viettään juhannusta etelään festareille. :D Se olisi sitten toinen juhannus putkeen, jolloin olen selvinpäin. No, ainakin minun rahat säästyy. :) Hyvät norjalaiset juhannukset sinulle ja pidä hauskaa.\nAnonyymi 22. kesäkuuta 2012 klo 15.51\nBåtsjord, mitä siellä näkyy?\nimlacking 22. kesäkuuta 2012 klo 18.15\nIhanaa juhannusta.\nMä oon ihan vaan kotona, kun miehellä päivystysvuoro niin se voi joutua töihin millon vaan.", "timestamp": "2017-10-18T03:55:46Z", "url": "http://facetomorrowtoday.blogspot.com/2012/06/juhannussuunnitelmia.html"}