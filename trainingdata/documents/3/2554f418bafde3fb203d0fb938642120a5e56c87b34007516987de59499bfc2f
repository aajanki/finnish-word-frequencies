{"text": "I exist to annoy you.: Varoitus blogin tulevasta sisällöstä\nhalusin vain kertoa teille, millaista tekstiä blogiin on jossain vaiheessa tulossa. Kovin monelle on tuskin yllätys, että kärsin masennuksesta, mutta kovin moni tuskin tietää minkä laatuisesta. En ole siitä toki itsekään varma, sillä odotan vasta lähetettä psykoterapiaan. Totuus kuitenkin on, että olen masentunut ja helvetin yksinäinen.\nVaikka olen henkisesti todella väsynyt, enkä jaksa tarttua asioihin, on minulla näitä parempiakin päiviä, jolloin jaksan blogiinkin kirjoitella ja siivota kämpässä (ette uskokaan missä kunnossa tämä on joskus ollut). Mutta sitten on huonoja päiviä, jolloin en jaksa mitään, vaan mieluummin joko itken tai sitten vain tuijotan seinää. Joskus on tullut myös nukuttua pari päivää pätkissä. Yhtenä päivänä nappasin videokameran käteen ja videoin paskan oloni. Selitin itselleni tulevaisuudessa miltä miusta tuntuu ja mitä toivoisin, jos vaikka joskus kun asiat ovat hyvin muistan sitten mistä olen selvinnyt.\nTänä aamuna julkaisin instagramissa kuvan, jonka jaoin myös facebookiin, missä minulla on kaverilistalla niitä vähemmän tuttuja kavereita, kuin myös mm. äitini. Päätin tehdä sairaudestani julkisen. Moni varmasti ihmettelee että miksi ihmeessä. Syy on itselleni melko selkeä, vaikka epäröinkin sen suhteen. Ihmisten auttaminen on miulle henkireikä. Se on asia, mistä saan aina mielihyvää ja kun näen jonkun surullisen piristyvän sanoistani tai teoistani.. Se on jotain mitä ei pysty edes selittämään. Se fiilis että tätä varten mie elän. Joten tulin siihen lopputulokseen, että niinä huonoina päivinä, kun kykenen, otan sen videokameran käteen ja kuvaan, tai kirjoitan paperille ylös niitä fiiliksiä. Sitten, kun on näitä parempia päiviä, joko editoin videot julkaisukuntoon tai kirjoitan niitä ajatuksia tänne blogiin, jota olen paskana päivänä kirjannut paperille.\nEn tiedä, tuleeko tästä olemaan kenellekään mitään apua, mutta jos yksikään, joka näkee miun selviytyvän tästä, selviytyy miun mukana tai kannustuksesta, oon mie tehnyt jotain oikein ja kaikki se ylimääräinen stressi omien ajatusten julki tuomisesta on sen arvoista. Joten, jos sinä et halua tulevaisuudessa lukea masennuksesta tai siihen liittyvistä ajatuksista, lopeta tämän blogin seuraaminen. En halua aiheuttaa kenellekään ylimääräistä mielipahaa omilla ajatuksillani, joten jos koet sen tarpeelliseksi, olet täysin vapaa lähtemään (aivan kuin et muutenkin olisi, hah!).\nKati 2 kommenttia\nKatri26. maaliskuuta 2017 klo 18.18Rohkea päivitys! Lävistykset ja tyylisi on kyllä tosi ihana, vaikka nykyään näytän välillä prinsessalta pistän välillä mulle todella rakkaat lävistykset naamaan ja meikit joiden laittamiseen harjoittelin monta vuotta :)www.finnlandsnorsk.blogspot.comVastaaPoistaVastauksetKatipoison26. maaliskuuta 2017 klo 21.33Kiitos! (:Tässä jo niin kauan elänyt näiden ajatusten kanssa, että pakko ne on hyväksyä ja ottaa osaksi \"normaalia elämää\". Ehkä niistä sitä kautta pääsee joskus eroonkin (:PoistaVastaaLisää kommenttiLataa lisää...", "timestamp": "2017-05-28T12:11:11Z", "url": "http://kaffeekissa.blogspot.com/2017/03/varoitus-blogin-tulevasta-sisallosta.html"}