{"text": "Tämä artikkeli käsittelee keisaria. Pyhimyksestä katso Pyhä Florianus\nFlorianus roomalaisessa antoninianuksessa.\nheinäkuu – syyskuu 276[1]\nsyyskuu 276\nTarsos, Kilikia, Vähä-Aasia\nMarcus Annius Florianus (k. 276) oli Rooman keisari lyhyen aikaa vuonna 276. Hän nousi valtaan keisari Tacituksen kuoleman jälkeen kesällä 276. Samaan aikaan valtakunnan itäisessä osassa keisariksi julistautui Probus, jota vastaan Florianus vei armeijansa. Probuksen joukot kuitenkin välttivät taistelua ja lopulta Florianuksen sotilaat murhasivat komentajansa tai pakottivat tämän tekemään itsemurhan. Hän ehti hallita noin 88 päivää, jona aikana hän ehti lyötättää runsaasti erilaisia kolikoita.[2]\nFlorianuksen elämästä ja hallituskaudesta ei tiedetä juuri mitään. Florianus oli keisari Tacituksen pretoriaaniprefekti, ja luultavasti tämän velipuoli. Tacituksen aikana Florianus taisteli gootteja vastaan Vähässä-Aasiassa ja kun Tacitus kuoli kesäkuussa 276, armeija julisti Florianuksen keisariksi. Hän sai Rooman senaatin ja valtakunnan läntisten joukkojen tuen, mutta samaan aikaan valtakunnan itäisissä osissa Syyrian, Palestiinan, ja Egyptin provinssien legioonat nostivat komentajansa Marcus Aurelius Probuksen keisariksi. Florianus vei armeijansa Kilikiaan Probuksen joukkoja vastaan. Florianuksella näyttää olleen ylivoima, joten kokenut sotapäällikkö Probus päätti välttää suoraa yhteenottoa. Florianus ei ollut saavuttanut joukkojensa täyttä luottamusta. He eivät myöskään olleet tottuneet Vähän-Aasian kuumaan ilmastoon, ja alkoivat kärsiä pian kuumuudesta. Viikot kuluivat satunnaisten taistelujen merkeissä, kunnes lopulta syyskuussa 276 turhautuneet Florianuksen joukot murhasivat komentajansa tai pakottivat tämän tekemään itsemurhan.[2][3][4][5]\n↑ Lendering, Jona: Florianus Livius.org. Viitattu 30.11.2011. (englanniksi)\n↑ a b Mc Mahon, Robin: Florian (276.D.) 2.2.2000. De Imperatoribus Romanis: An Online Encyclopedia of Roman Emperors. Viitattu 30.11.2011. (englanniksi)\n↑ Watson, s. 108\n↑ Southern, s. 127–128\n↑ Scarre, s. 190\nKuvia tai muita tiedostoja aiheesta Florianus Wikimedia Commonsissa\nNoudettu kohteesta https://fi.wikipedia.org/w/index.php?title=Florianus&oldid=14577374\tLuokat: Pretoriaaniprefektit200-luvun kriisiVuonna 276 kuolleetRooman keisaritPiilotetut luokat: Tietolaatikon nimi-parametri ei vastaa Wikidatassa olevaa nimeäYhteiskuntaan liittyvät artikkelitSyntymävuosi tuntematonSivut, jotka käyttävät ISBN-taikalinkkejä\tNavigointivalikko\nBân-lâm-gúБеларускаяBrezhonegБългарскиCatalàČeštinaCymraegDeutschEestiΕλληνικάEnglishEspañolEsperantoEuskaraفارسیFrançaisFryskHrvatskiItalianoעבריתLatinaLumbaartMagyarМакедонскиNederlands日本語Norsk bokmålOccitanPolskiPortuguêsRomânăРусскийScotsSicilianuСрпски / srpskiSrpskohrvatski / српскохрватскиSvenskaTagalogTiếng ViệtTürkçeУкраїнськаYorùbáZazaki中文\tMuokkaa linkkejä\tSivua on viimeksi muutettu 11. tammikuuta 2015 kello 22.44.", "timestamp": "2017-04-24T05:56:04Z", "url": "https://fi.wikipedia.org/wiki/Florianus"}