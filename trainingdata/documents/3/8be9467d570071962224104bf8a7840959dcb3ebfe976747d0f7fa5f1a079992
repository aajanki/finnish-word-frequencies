{"text": "TOKOa/Tottista - Nopan treenipäiväkirja - Vuodatus.net\nTänään oltiin kuumalla hiekkakentällä porukalla treenaamassa. Ensiksi otettiin ryhmäpaikallamakuu, jossa kävin kolmesti palkkaamassa, kahdesti piilossa. Hyvä ja rauhallinen, kunnes viimeisellä kerralla kaivoin palkkaa taskusta, josta nousi istumaan. Siispä uudestaan maahan ja härnäilin vieressä, korjasi hyvin ja tästä isopalkka.\nKävelin itse BH-kaaviota useampaan kertaan läpi ja laitoin lelut henkilöryhmäksi. Aluksi käytiin ilmoittautumassa, tämän otin pariin kertaan uusiksi, kunnes oli hyvä. Vähän leikkiä ja seuraamisen lähtöjä kentällä. Leluryhmän kiertoa, joka oli kamalan vaikeaa aluksi, kun piti ihmetellä mitä ne siellä tekee.\nLiikkeestä istumisia, leikkiä välissä. Viimeiseksi luoksetuloa, josta korjailin ja himmailin loppumatkasta useampaan kertaan, koska tulee ihan kamalan lujaa ja suoraan päin. Onhan se suora kun on pää takakenossa pääasiassa minun jalkojen välissä koko koira. Hmph. Viimeinen hiukan lyhyemmältä matkalta ja hiukan hitaammalla vauhdilla oli oikein korrekti.\nKuuma keli veti mehut kyllä koko koirasta. Toivottavasti kokeessa ei ole ihan näin kuuma.\nKommentoi Lähettänyt: mithrandirbreeze - 20.5.2010 klo 19.55", "timestamp": "2018-01-18T10:09:56Z", "url": "https://mithrandirbreeze.vuodatus.net/lue/2010/05/tokoa-tottista"}