{"text": "Miten Keeping Up With The Kardashians -sarjaa kuvataan karanteenissa? Tuottaja paljastaa - Viihde - Voice.fi\nMiten Keeping Up With The Kardashians -sarjaa kuvataan karanteenissa? Tuottaja paljastaa\n19.05.2020 19:45 - Milena Raappana\nKoronaviruskriisi toi erityisjärjestelyt suositun tosi-tv-ohjelman kuvauksiin.\nKoronaviruskriisi on pysäyttänyt monien tv-sarjojen ja elokuvien kuvaukset ja lykännyt julkaisupäivämääriä. Esimerkiksi kauan odotettu Frendien paluu on siirtynyt hamaan tulevaisuuteen.\nKeeping Up With The Kardashians -tosi-tv-sarja jatkaa kuitenkin porskuttamistaan, vaikkakin erikoisjärjestelyillä. Elle-julkaisu haastatteli sarjan pitkäaikaista tuottajaa Farnaz Farjamia, joka oli pallotellut Kardashian-Jenner-klaanin managerin Kris Jennerin, 64, kanssa ideoita, mitä kuvauksien suhteen tehtäisiin.\nVaihtoehtoina oli kuvauksien siirtäminen, yksittäisten kamerahenkilöiden sijoittaminen asumaan jokaisen perheen kanssa ja epidemioihin erikoistuneen tuottajan palkkaaminen. Jenner kuitenkin päätti hoitaa tilanteen mahdollisimman suoraviivaisesti. Jokainen perhe kuvaisi itse omaa arkeaan eristyksissä.\nFarjam kuvailee uudenlaisen tuotantotavan olleen suuri prosessi ja täynnä uuden opettelua.\n- Jos Krisiä alkaa ärsyttää ja hän kävelee pois kamerasta, emme pysty seuraamaa häntä ja jatkamaan kuvaamista. Hänen täytyy tulla takaisin ruutuun ja selittää (miksi hän käveli pois), Farjam selittää.\nAlkuperäisenä suunnitelma oli, että perheenjäsenet kuvaavat elämäänsä omilla puhelimillaan. Farjamin kuitenkin nähdessä ensimmäiset materiaalit, hän tajusi katsojien pian kyllästyvän heikohkoon laatuun.\n- Meidän piti hankkia heille kunnolliset haastattelupisteet (henkilökohtaisia ripittäytymisiä varten), Farjam kertoo Ellelle.\nNiinpä ohjelman valokuvauksen ja tekniikan ohjaaja pukeutui ennaltaehkäisevään suojapukuun ja pystytti hyvin valaistetut kuvauspisteet jokaiseen taloon. Pisteille pystytettiin puhelimille tarkoitetut jalustat, jotka puhdistettiin huolellisesti. Tämän jälkeen perhe odotti vuorokauden ajan ennen kuin astui huoneeseen sisään välttääkseen mahdollista tartuntariskiä.\nJoka maanantai hyvin suojattu työntekijä tuo uudet iPhonet perheille ja antaa ne heidän turvamiehilleen samalla ottaen matkaansa vanhat puhelimet, joissa yleensä on noin 16 tunnin edestä materiaalia.\nFarjam paljastaa, että ohjelmassa karanteeniarkea on tulossa ainakin kahden jakson verran. Kyseisissä jaksoissa draamaa ei ole yhtään sensuroitu ja katsoja pääsee näkemään pieniä yksityiskohtia ja Kardashian-Jenner-perheen kohtaamia kinkkisiä pulmia.\n- Joskus heidän kuulee mumisevan henkäisten 'kuka olisi arvannut, että kameramiehen työ olisi näin vaikeaa?!' Mutta se on hauskaa. Se on täyttä kultaa. Sellaista materiaalia halumme sisällyttää ohjelmaan, Farjam sanoo.\nHänen mukaansa toiset ovat parempia muistamaan kuvausvelvollisuutensa kuin toiset. Esimerikiksi Kourtney, 41, joka muutenkin on halunnut astua hieman syrjempään ohjelmasta, on Farjamin mukaan tyytyväinen saadessaan näyttöaikansa täyteen. Sitä vastoin Kim, 39, on kuvannut vilpittömän tarkasti arkeaan.\n- Olen todella innoissani, että ihmiset näkevät Kimin jongleeraamassa yksinään etenkin alkuvaheessa, kun kaikki oli todella todella pelottavaa. Nyt karanteenia on ollut jo pitkään ja he ovat alkaneet luottaa ihmisiin ja päästäneet heidät auttamaan, mutta aluksi he eivät tehneet sitä. Kimin näkeminen neljän lapsen kanssa on todella samaistuttavaa. Aivan sama, kuinka iso talo hänellä on, neljä lasta on neljä lasta. Se on paljon, Farjam selittää.\nLue myös: Kourtney Kardashianin työmoraalia mollattiin somessa - tähti vastasi: 'Teen yhden asian selväksi'\nLue myös: Kim Kardashian tappelustaan Kourtneyn kanssa: 'Vuodin verta ja kuvaukset keskeytettiin viikoksi'\nkeeping up with the kardashians koronaviruskriisi Farnaz Farjam", "timestamp": "2020-08-11T16:45:43Z", "url": "https://www.voice.fi/viihde/a-193771"}