{"text": "Miten veden säästäminen tekee kodistasi ympäristöystävällisemmän\nVesi, arvokkain ja hyödyllisin luonnonvaramme. Veden juominen, suihkussa käynti, vaatteiden ja autojen pesu vedellä… Vesi on osa selviytymistämme joka tavalla. Maailman valtamerten päivänä Grundig kutsuu sinut juhlimaan veden ihmettä.\nOn arvioitu, että 40% maailman valtameristä ihmisen toiminta on vaikuttanut negatiivisesti. Saastumisen ja nousevien hiilidioksidimäärien myötä sukupuutto uhkaa yhä enemmän useita valtamerten eläinlajeja. Lisäksi, kun vain kolme prosenttia maailman valtamerten vesistä on ihmiselle käyttökelpoista makeaa vettä, vesivarastomme on niukka.\nPidämme usein vettä itsestäänselvyytenä. Monesti emme edes huomaa, kuinka paljon vettä itse asiassa käytämmekään, varsinkin kodinkoneissa.\nVetiset pyykinpesukoneet\nPyykinpesukoneen tehtävä on pestä ja raikastaa vaatteemme. Entäpä, jos pyykinpesukoneet voisivat päästä huikeisiin pesutuloksiin minimaalisella vedenkäytöllä?\nGrundigin palkittu GWN 57443 C -pyykinpesukone tekee juuri sen. Steam Refresh -höyryraikastusohjelma on täydellinen pesukertojen vähentäjä. Kun vaatteissasi on epämiellyttäviä hajuja, mutta ne eivät ole vielä tarpeeksi likaiset kunnon pesuun, tämä pesuohjelma raikastaa ja kohentaa niitä kuumalla höyryllä vain 20 minuutissa.\nMultiSense-teknologiaa käyttäessäsi tiedät, ettet tuhlaa vettä. Pyykinpesukoneesi havaitsee vaatteidesi painon ja kangastyypin ja säätää automaattisesti tarkalleen, miten paljon pesuvettä ja huuhtelua vaatteesi tarvitsevat. Näin säästyy sekä vettä että vaivaa.\nHuippuniksi:\nPesuaineiden kovat kemikaalit ovat usein veteen liukenemattomia ja voivat vahingoittaa pahasti meriä ja niissä eläviä lajeja. Jos pesuaine ei ole hyvä ympäristölle, miten se voisi olla hyvä vaatteillesi ja ihollesi? Käytä siis pyykinpesussa ympäristöystävällisiä pesuaineita.\nUitetut astianpesukoneet\nAstioiden tiskaus käsin kuluttaa kaksi kertaa enemmän vettä kuin astianpesukone, ja vie enemmän aikaa ja vaivaa. Astianpesun ei tarvitse olla ikävä kotityö, eikä sen todellakaan tarvitse vahingoittaa planeettaamme.\nGrundigin GNF 41820 X -astianpesukone on vedensäästämisen uranuurtaja. Express-toiminto vähentää vedenpainetta, mikä ei ainoastaan lyhennä huuhteluaikaa vaan käyttää myös merkittävästi vähemmän vettä.\nMitä vähemmän astioita käytät, sitä vähemmän sinun täytyy tiskata. Ole tietoinen käyttämiesi astioiden määrästä ja yritä vähentää sitä aina, kun mahdollista.\nEi niinkään kuivat kuivausrummut\nVaikkei ehkä heti tulisi ajatelleeksi, kuivausrummut voivat olla vedentuhlaajia, ja useimmiten tätä vettä ei käytetä suoraan vaatteisiin. Perinteiset kuivaajat käyttävät vettä tiivistääkseen kuumaa ilmaa rumpuun. Tämä tarkoittaa, että makeaa vettä tuhlataan tehokkaasti vielä vaatteiden kuivauksessakin.\nGWD 59405 -kuivausrumpu käyttää veden sijasta ilmaa, eli vettä ei tuhlata ilman, että sille oikeasti on tarvetta. Veden ja lian torjuntaohjelman avulla vaatteesi pysyvät raikkaina pidempään, eikä niitä tarvitse pestä niin usein.\nÄlä jätä kuivausrumpua vajaaksi tai täytä sitä liikaa. Ylitäysi kuivuri vaatii pidemmän kuivausajan ja energiaa kuluu enemmän. Vajaaksi jätettynä se taas tuhlaa vettä ja energiaa.\nVettä säästämällä voit tehdä kodistasi ympäristöystävällisemmän, ja lisäksi voit säästää rahaa laskunmaksun hetkellä. Me Grundigilla omistaudumme kehittämään tuotteita, jotka säästävät vettä, koska jos meillä on jotain niin arvokasta kuin vesi, ei meillä ole varaa tuhlata sitä.", "timestamp": "2018-06-23T15:53:50Z", "url": "http://www.grundig.com/fi-fi/nyheter/news/maailman-valtamerten-paeivae"}