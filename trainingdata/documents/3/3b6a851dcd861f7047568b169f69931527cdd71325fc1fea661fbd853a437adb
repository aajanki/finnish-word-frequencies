{"text": "Mari A:n kirjablogi: 2012\n+ Kosovo (puuttuu kartalta)\nKirjavan kammarin Karoliinalta löytyy vuoden 2012 haasteeksi:\nKirjavan kammarin haastepostaus löytyy täältä. Tarkoitus oli lukea mahdollisimman monta eurooppalaista kirjaa vuoden 2012 aikana, ja kirjat listataan maittain, seuraaviin kategorioihin (Suomi on jätetty tästä haasteesta ulkopuolelle):\nIslanti: Arnaldur Indriðason: Menneet ja kadonneet\nLatvia: Andrejs Pumpurs: Karhunkaataja\nLiettua: Ruta Sepertys: Harmaata valoa\nNorja: Maria Amelie: Luvaton norjalainen (sopisi myös maahan Venäjä, mutta luotettakoon nyt kirjoittajan omaan arvioon identiteetistään); Gaute Heivoll: Etten palaisi tuhkaksi\nRuotsi: Karin Brunk Holmqvist: Pieni potenssipuoti, Liza Marklund: Vastalauseita; Emmy Abrahamson: Kuinka selviytyä puolalaisesta äidistä, Bergstrand, Mikael: Delhin kauneimmat kädet\nTanska: Henrik Andersen: Turvavyöhyke\nViro: Viivi Luik: Varjoteatteri\nPohjois-Euroopassa ihastuttivat melkeinpä kaikki kirjat. Erityisesti norjalainen Heivoll ja islantilainen Indriðason saivat miettimään, miten hienoa kirjallisuus voi olla, ja miten hieno maa kirjailijan taustalla (siis lähinnä Islannin-kuvaus oli kaunista). Tanskalainen Andersen ei jäänyt huonommaksi, vaan Turvavyöhyke nousi yhdeksi vuoden parhaimmista kirjoista, Varjoteatteri yllytti lukemaan enemmän virolaista kirjallisuutta. Hmmm... ehkäpä ensi vuonna teemailen Virossa?\nAzerbaidzan: Kurban Said: Ali ja Nino\nVenäjä: Inna Patrakova: Naapurit; Sergei Dolatov: Meikäläiset\nOikeasti, jäi harmittamaan, miten en ehtinyt lukea tähän kaikkea, vaikka varasin oikein kirjatkin haastetta varten. Ali ja Nino oli hieno kirja, joka pääsi yllättämään sillä, että vanhakin kirja voi olla kaunista.\nAlbania: Anilda Ibrahimi: Punainen morsian (silläkin uhalla, että teos on kirjoitettu italiaksi ja kirjailija on asunut vuodesta -97 muualla kuin Albaniassa; kirja kertoo vahvasti Albaniasta ja kirjailija on syntynyt ja kasvanut maassa)\nEspanja: Cristina López Barrio: Mahdottomien rakkauksien talo\nItalia: Gianrico Carofiglio: Todennäköinen syyllinen\nKosovo: Paul Polansky: Kosovon mustarastaat\nKreikka: Victoria Hislop: Saari; Lea Edwards: Juonittelevien jumalten kaupunki\nKroatia: Natasa Dragnic: Kanssasi aina\nMalta: Oliver Friggieri: Saaren ääni\nTurkki: Elif Shafak: Kirottu Istanbul\nTässäkin osa-aluueessa jäi kovasti harmittamaan nuo lukemattomat maat. Sen verran pahasti, että taidan jatkaa ainakin tammikuun saman haasteen parissa, josko vielä saisin täytettä näihin puuttuviin palasiin.\nKirjojen lukeminen sai tutkiman hieman maan taustaakin, ja mitä ihania merimaisemia ja rantoja mitä ihmeellisimmistä maista löytyikään! Tahtoo tuonne (Kroatia kuvissa) myös muuten kuin kirjojen sivuilla!\nAlankomaat: Yoyo van Gemerde: Sushi & Chardonnay; Herman Koch: Illallinen\nBelgia: Annelies Verbeke: Kalanpelastaja\nIrlanti: Cecelia Ahern: Tapaaminen elämän kanssa\nIso-Britannia: Simon Lelic: Laitos; David Nicholls: Kaikki peliin, Paul Torday: Ventovieras; Sarah Winman: Kani nimeltä Jumala\nRanska: Mathias Malzieu: Sydämen mekaniikka; Helene Gremillon: Uskottuni; Andrëi Makine: Ikuisen rakkauden kosketuksia (voisi olla yhtä hyvin maan Venäjä alla, mutta kun mies kirjoittaa kuitenkin ranskaksi...); Faïza Guene: Hällä väliä huomisella\nItävalta: Daniel Glattauer: Kun pohjoistuuli puhaltaa\nPuola: Tryzna, Tomek: Mene, rakasta\nSaksa: Katja Oskamp: Hellesdorfin helmi\nSlovakia: Milan Rúfus: Pienet rukoukset\nSveitsi: Alex Capus: Léon ja Louise\nUnkari: Vilmos Csaplár: Hitlerin tytär\nTsekkiä en vaan ehtinyt (no siis, aloitin liian myöhään), joten se jäi pikkaisen harmittamaan. Muuten olen tyytyväinen näihin maihin. Aion jatkossa lukea enemmän englanninkielistä kirjallisuutta (siis Iso-Britannia/ Irlanti) ja ehkä se Ranskakin kiinnostaa.\nTällä hetkellä Euroopasta olen vallannut 28 maata. Nähtäväksi jää, tuleeko maita lisää ensi vuoden puolella vai ei. Ehkä hiljaisesti jatkan tätä haastetta, tai sitten siirryn muihin haasteisiin ja maihin.\nLähettänyt Mari A. klo 14.49\nTunnisteet: Eurooppa-haaste, lukuhaasteet\nUuden vuoden uudelleen lukua - teemalukeminen, teema I\nTulevana lukuvuonna ajattelin lukea kirjoja hieman eri tavalla kuin menneinä parina vuonna, jotka olen kirjablogiani pitänyt. Kirjan lukeminen ja siitä kirjoittaminen tuntuu välillä aika mekaaniselta hommalta ja kaipaan jotain uutta tähänkin harrastukseeni. Siispä ajattelin, että luen vähemmän uutuuskirjoja (olen törmännyt aika kehnoihin viime aikoina) ja enemmän kirjoja, jotka syystä tai toisesta kiehtovat ja kiinnostavat, ehkä myöhemmältäkin ajalta.\nLukuvuosi 2013 kuluu siis erilaisten teemojen parissa. Muitakin kirjoja luen, mutta pyrin aina kuukauden ajan lukemaan myös kirjoja tietysti teemasta. En ole vielä päättänyt, mitä kaikkia teemoja mukana vuoden aikana on, mutta jotain tällaista olen miettinyt:\n+ uudelleen luettavat kirjat\n+ tiettyjen kirjailijoiden teokset: Margaret Atwood, Kerstin Ekman, Henrik Tikkanen - nämä siksi, että löytyvät omasta kirjahyllystäni valmiina\n+ Aasian eri maiden kirjallisuus (jatkoa Eurooppa-haasteelle)\n+ kevääksi olen miettinyt teemalukemista, jossa luen kirjoja, joissa on sana kevät\n+ jonkun tietyn maan kirjoja voisin lukea jossain kuussa, muistan jonkun suunnitteleen Ranskan lukemista\n+ kirjallisuuspalkitut kirjat\n+ kirjasarjojen kirjat, esim. Otavan kirjasto, Keltainen kirjasto\n+ kirjoja kirjallisuusgenrestä, jota en tavallisesti lue (scifi/ fantasia)\nja kaikkea muutakin. En halua lyödä vielä lukkoon kaikkia teemoja, sillä vuodessa on 12 kuukautta, enkä halua vielä tietää, mitä luen ensi vuoden joulukuussa.\nHuomasin lukiessani englanninkielisiä kirjablogeja, että siellä eletään tammikuussa re-read-kuukautta. Minunkin on tehnyt pitkään mieli nakata uutuuskirjat vähäksi aikaa takavasemmalle ja palata joihinkin huippuihin kirjoihin, jotka ovat vastaan tulleet elämäni aikana. Päätin, että tammikuussa luen vanhoja suosikkejani, jotka löytyvät omasta kirjahyllystäni.\nTässä lukuhaasteessa ei ole lukumäärää eikä aikarajaa, kuinka monta kirjaa pitäisi lukea: jos lukeminen masentaa ensimmäisen kirjan kohdalla, niin lukemisen voi keskeyttää samantien. Jos tekee mieli lukea samoja kirjoja, joita on lukenut aiempina vuosina, niin sitäkin voi harrastaa vaikka tulevat vuodet. Itse kuitenkin keskityn lukemaan uusiksi kirjoja vain tammikuun ajan, ja valitsin valmiiksi tällaiset kirjat, joita olen himoinnut lukevani uudelleen \"sitten joskus\".\n+ Johanna Sinisalo: Sankarit (olen lukenut tämän \"joskus\", mutta koska luulen, että hallitsen kalevalani tällä hetkellä paremmin kuin silloin joskus, haluan lukea kirjan uudelleen)\n+ Milan Kundera: Olemisen sietämätön keveys (olen lukenut kirjan myöskin joskus, olen ostanut sen vuonna 1997, lukee kirjan etusivulla. Muistelen, että tämä on yksi parhaimmista kirjoista ikinä: onko se vieläkin vai pilaanko muistot lukemalla kirjan uudelleen?)\n+ Banana Yoshimoto: N.P. (ostin kirjan joku kesä taaksepäin kotiseutuni kirjaston poistoista, ja se on pitänyt lukea siitä lähtien... Olen joskus lukenut Yoshimoton kirjoja ja pidin niistä)\n+ Virginia Woolf: Orlando (tähän kirjaan liittyy lämpimiä muistoja: olen tehnyt siitä yliopisto-opiskelujeni alkuaikoina jonkun sortin kirjoituksen, seminaarityön tms. Tykästyin kirjaan niin, että naputtelin tutkijaura haaveissa järkyttävällä innolla työtäni)\n+ Rebecca Wells: Jumalaiset jajasiskot (muistan vieläkin sen hetken kesämökillä noin 10 vuotta sitten, kun luin kirjaa: pääsenkö samoihin fiiliksiin, vai pilaanko vanhat muistot taas...)\n+ S.E. Hinton: Olimme kuin veljet (voih ja oih, aivan järkyttävän hyvät muistot Hintonin kirjoista ties kuinka kaukaisista ajoista lähtien, ajalta jolloin tiesin m&m-karkit vain kirjojen sivuilta...)\n+ John Steinbeck: Ystävyyden talo (joskus pidin Steinbeckin kirjoista, pitäisinkö vieläkin...)\n+ Ranya ElRamly: Auringon asema (no, kun äskettäin ostin tämän, niin pitäähän se lukea, jälleen kerran...)\n+ Zadie Smith: Valkoiset hampaat (no, kun aina käyn kehumassa kirjaa, niin olisi ihan kiva muistella, miksi pidin siitä joskus niin paljon)\n+ Enid Blyton: Viisikko aarresaarella (kannoin vähän aikaa sitten kasan viisikkoja kirjaston poistokorista kotiin, siis pakkohan nämä on katsastaa, siis lähinnä riittää tuo eka).\nLähettänyt Mari a klo 10.39\nTunnisteet: teemalukeminen, uudelleen luetut kirjat\nKirjan alussa kiinnostuin tästä kirjasta, jossa elettiin Mumbaissa: kirjan minäkertojan Hassan Hajinin isoisä on kaupungin dabba-wallah eli sellainen, joka vie lounasastioita työntekijöille. Intia-yhteys ei niinkään innostanut tällä kertaa, vaan isoisän ammatti, josta katsoin joskus dokumentin: järjetön systeemi, joka jotenkin kuitenkin vaikuttaa kovin järkevältä (täällä vähän lisää). Kirjassa kuitenkin kerrotaan nopeasti, miten isoisä rikastui ja muutti perheensä kanssa Eurooppaan, Lontooseen. Lontoossa elämä jatkuu jotenkuten, ja kirjan tarinakin on lennokasta: Hassan kulkee isänsä kanssa englantilaisella torilla ja ihmettelee maailmanmenoa:\nMaailma oli ehdottoman iso paikka, käsitimme äkkiä, ja todisteita riitti: miedosti savustettua strutsia Australiasta, italialaista gnocchia, mustia perunoita Andeilta, suomalaista silliä ja cajunmakkaroita.\nKukapa ei pitäisi kirjasta, jossa mainitaan ruoan yhteydessä niinkin eksoottinen maa kuin Suomi!\nPerhe ei kuitenkaan viihdy Lontoossa, vaan löytää matkalallan hienomman paikan: Lumiére Ranskassa, jonne muuttaa ja perustaa ravintolan.\nJotenkin tässä vaiheessa tarina alkoi tökkiä: perheen naapurilla madame Mallorylla on huippuravintola vieressä, eikä hän pidä lainkaan naapureiden intialaisesta ruuasta, ravintolasta, melusta ja tuoksuista. Alkaa sota näiden kahden ravintolan välillä, kunnes Mallory huomaa perheen pojan, Hassan Hajin, taidot ja alkaa kannustaa tätä kohti ruokamaailmaa.\nKirjassa on kyse ravintoloista, yrityselämästä, ruoasta ja varmasti kunnon kulinaristille tämä kirja on kaikkei sopivin. Kirjan lopussa ollaan Pariisissa, jossa kisataan Michelin tähdistä ja pohdiskellaan kriittiseti sitä, mikä valta tähdillä on ravintolamaailmassa.\nMutta ajatelkaa: vain 28 ravintolalla koko Ranskassa on kolme tähteä.\nKirjailija Morais on syntynyt Portugalissa, varttunut Sveitsissä, asunut ympäri maailmaa ja asuu nyt Philadephiassa, USA:ssa. Samalla tavalla hänen kirjassaankin liikutaan ympäri maailmaa.\nranskankielinen alkuteos Ouragan (2010)\nsuomentanut Maija Paavilainen\nGaudé on ranskalainen kirjailija (s. 1972), joten on ehkä hieman yllättävää, että hänen teoksessaan liikutaan USA:ssa, New Orleansin kaupungissa, jota lähestyy hurrikaani ja kaupungin asukkaat lähtevät pakoon kuka minnekin.\nPaitsi aivan kaikki eivät lähde, vaan kirjassa seurataan, mitä tapahtuu niille, jotka jäävät myrskyn kourissa vapisevan kaupungin kaduille ja taloihin:\nVanha nainen, itseään satavuotiaaksi kehuva Josephine Linc. Steelson ei ole koskaan jättänyt kaupunkia, eikä aio nytkään tehdä sitä.\nRose Peckerbye, joka asuu oudon, hiljaisen ja puhumattoman poikansa kanssa.\nKeanu Burns, joka päinvastoin kuin muut, saapuu kaupunkiin tapaamaan Rosea, jonka luota on paennut joitakin vuosia sitten.\nKirjan päähenkilöt ovat vähäosaisia, tai vähintäänkin onnettomia. Rosea kuvataan näin:\nTällaiseksi hän tuntee itsensä: nuori kolmikymmenvuotias nainen, makaa maassa, ei enää nouse tai jos nousee niin vain vaivoin, elää niukkaa elämää kuin jokin ihmisraasu jota ahdistavat joka suunnasta tukahduttavat voimat...\nKirjan tarinassa Rosen poika katoaa, ja poika yhdistää teoksen henkilöitä, sillä vanha rouva näkee ja huomaa pojan, mutta ei saa tätä kiinni. Joku outo tyyppi kävelee pojan kanssa, meinaa tappaa, mutta ei kuitenkaan. Tietämättömänä katujen uhista Keanu löytää pojan ja palauttaa tämän Roselle. Hetken elämä näyttää hyvältä näiden hylättyjenkin keskuudessa.\nMyös Rose ja vanha rouva melkein kohtaavat toisensa, sillä etsiessään poikaansa Rose istuu stadionilla sinne paenneen vanhan rouvan vieressä.\nJosephine Linc. Steelson on teoksen mieleenpainuvin hahmo, muut jäävät hieman heikoiksi hahmoiksi:\nNäillä ihmisillä ei ole mitään, he ovat menettäneet kaiken, he harhailevat kuin kadotukseen tuomitut. Nähdessäni heidän toivottomat katseensa tulen ajatelleeksi, että minulla oli onnea koska elämäni on jo takanapäin.\nIhmiset harhailevat, risteävät ja jatkavat elämäänsä eteenpäin kaupungissa, jossa alligaattorit ja pahikset uhkaavat. Suurin osa mottiin jääneistä on mustia, kuten kirjan sankaritkin. Josephine Linc. Steelson muistaa orjuuden ajan, ja miettii, että aika ei ole paljon vaikuttanut: mustat kärsivät vieläkin.\nTästä kirjasta jäi todellinen maailmanlopun hehku leijumaan pitkäksi aikaa. Ei ehkä parasta lomalukemista... Sopii sellaiselle lukijalle, joka pitää lyhyistä pyyhkäisyistä eri henkilöhahmojen elämiin.\nVendela Vida: Rakastavat\n2012, Schildts & Söderströms\nalkuperäinen teos: The Lovers 2010\nsuomentanut Mirjam Ilvas\n209 sivua\nRakastavat odotti luettavien kirjojen pinossa myös aika pitkään, ja koska kirja oli odottanut niin kauan pinossa, en viitsinyt olla lukematta kirjaa loppuun asti, vaikka aika nopeasti tätä kirjaa lukiessa ymmärsin, että kirja ei ole minun juttuni.\nKirjan alku oli lupaava: amerikkalainen leskeksi jäänyt Yvonne matkustaa yksin Turkkiin, jossa on viettänyt miehensä kanssa aikaa häämatkallaan aikoinaan. Yvonne haluaa miehensä kuoleman jälkeen koota itseään ja ajattelee, että Turkki, jossa rakkaus syntyi ja voi hyvin, olisi hyvä paikka siihen.\nYvonne on vuokrannut Turkista talon, jossa asuu ja odottelee perhettään: poikaansa ja tytärtään, jotka tulevat hieman myöhemmin Turkkiin myös. Odotellessaan Yvonne kiertää Turkin maisemissa, kävelee vanhoilla tutuilla seuduilla: niiden hotellien ja ravintoloiden pihoilla, joilla Yvonne ja hänen miehensä viettivät aikaa matkallaan. Yvonne tutustuu paikallisiin ja turisteihin, joiden molempien seurassa viettää aikaansa ja selvittää mennyttään. Erityisen tärkeäksi Yvonnelle käy nuori poika, joka sukeltaa ja myy simpukoita rannalla. Pojalle kuitenkin tapahtuu kauheita, ja Yvonne tuntee isoa syyllisyyttä tilanteesta.\nTarina on eheytymistarina suuren menetyksen jäljiltä. Kirja on hidas, ja sopisi varmaan sellaiselle, joka haluaa haahuilla perhesuhteiden kiemuroissa.\nHän oli matkustanut Turkkiin löytääkseen uudelleen jotain mitä hänellä oli ollut Peterin kanssa vuosikausia sitten - ja epäonnistuttuaan siinä hän oli ystävystynyt pojan kanssa. Ja nyt poika oli poissa, ja taas Yvonne etsi jälkeä jostakusta jonka oli kadottanut. Oliko hän koskaan ollut yhtä kadoksissa itseltään?\nAloitan tulevan uuden vuoden kunniaksi tällaiset lyhyemmät kirjakoosteet niistä kirjoista, jotka eivät varsinaisesti ole sykähdyttäneet minua lukijana, mutta jotka olen syystä tai toisesta kahlannut loppuun asti, sillä ainakin maininnan ja pari sanaa nämäkin kirjat ovat ansainneet.\nLähettänyt Mari a klo 21.23\nTunnisteet: lyhyesti\nSonjan kirjablogissa on ollut vuoden 2012 haaste, jossa kotimaista kirjallisuutta järjestellään eri kategorioihin. Luen aika paljon kotimaista kirjallisuutta, joten listaan tähän vuonna 2012 lukemani kotimaiset kirjat:\nKotimaisten naiskirjailijoiden teokset 2000-luvulla*\nyhteensä 22 kirjaa:\n+ Paula Havaste: Yhden toivon tie (2012)\n+ Annakaisa Iivari: Juhannus italialaiseen tapaan (2010)\n+ Terttu Lensu: Mummo vastaa muu maailma (2011)\n+ Anja Snellman: Ivana B. (2012)\n+ Raija-Sinikka Rantala: Miekkatanssi (2012)\n+ Eeva Rohas: Syvä pää (2012)\n+ Maria Peura: Valon reunalla (2005)\n+ Katja Kettu: Hitsaaja (2008)\n+ Marjaana Aumasto: Kuin isä poikaansa (2012)\n+ Seija Vilén: Pohjan akka (2012)\n+ Veera Vaahtera: Onnellisesti eksyksissä (2012)\n+ Eve Hietamies: Tarhapäivä (2012)\n+ Jaana Taponen: Stockan herkku (2012); Väärä varustus; Lalalandia\n+ Sinikka Nopola: Matkustan melko harvoin... (2012)\n+ Virpi Hämeen-Anttila: Taperinvärinen (2012)\n+ Katja Kaukonen: Vihkivedet (2012)\n+ Taina Latvala (2012)\n+ Sanna Eeva: Olot (2012)\n+ Riikka Ala-Harja: Maihinnousu (2012)\n+ Kira Poutanen: Rakkautta borealis (2012)\n+ Pirjo Hassinen: Popula (2012)\n+ Riikka Pulkkinen: Vieras (2012)\nKotimaisten mieskirjailijoiden teokset 2000-luvulla*\nyhteensä 10 kirjaa:\n+ Tuomas Kyrö: Mielensäpahoittaja ja ruskeakastike (2012)\n+ Turkka Hautala: Kansalliskirja (2012)\n+ Joel Haahtela: Naiset katsovat vastavaloon (2000)\n+ Joel Haahtela: Elena (2003)\n+ Joel Haahtela: Traumbach (2012)\n+ Petri Tamminen: Rikosromaani (2012)\n+ Sami Hilvo: Rouva S. (2012)\n+ Jari Järvelä: Parempi maailma (2012)\n+ reidar Palmgren: Sudenmarja (2012)\n+ Saeed Warsame & Esa Salminen: Mohammed, suomalainen (2012)\nKotimaisten naiskirjailijoiden teokset ennen 2000-lukua**\n1 kirja:\n+ Veronica Pimenoff: Maa ilman vettä (1999)\nKotimaisten mieskirjailijoiden teokset ennen 2000-lukua**\nyhteensä 2 kirjaa:\n+ Paulus Maasalo: Elinehto (2012)\n+ Vera Vala: Kuolema sypressin varjossa (2012)\nKotimaisten esikoiskirjailijoiden teokset ***\nyhteensä 4 kirjaa:\n+ Venla Hiidensalo: Mediahuora (2012)\n+ Maarit Turtiainen: Punainen paasto (2012)\n+ Petja Lähde: Poika (2012)\n+ Karoliina Timonen: Aika mennyt palaa (2012)\nyhteensä 2 kirjaa (varmasti oikeasti paljon enemmän, mutta en sitten taida postata kaikista lastenkirjoista:\n+ Sanna Pellicioni: Onni-poika saa uuden ystävän (2012)\n+ Tiina Nopola & Mervi Lindman: Siiri ja lumimies (2012)\nyhteensä 1 kirja\n+ Terhi Rannela: Yhden promillen juttuja (2012)\nSarjakuvakirjallisuus\nyhteensä 1 kirja:\n+ Hanna Koljonen: Syliinvaellus Intiaan (2011)\nyhteensä 8 kirjaa:\n+ Liisa Karvinen: Riisiä tiskin alta (2012)\n+ Kortesuo, Katleena & Kurvinen Jaakko: Blogimarkkinointi (2011)\n+ Pirkko Pitkänen: Kulttuurien kohtaamisia arjessa (2011)\n+ Suvi Tirkkonen: Himoitse, leiki ja rakasta! (2011)\n+ Tero Tähtinen: Katmandun unet (2011)\n+ Näköalapaikka - kertomuksia Pihlajamäestä (2011)\n+ Timo Parvela &Jari Sinkkonen: Kouluun! Ekaluokkalaisen vanhemmille (2011)\n+ Maarit Korhonen: Koulun vika? (2012)\nKotimaiset elämäkerrat\nyhteensä 6 kirjaa:\n+ Leena Rantanen: Puolen tunnin loma (2008)\n+ Maarit Verronen: Vanhat kuviot (2012)\n+ Tuuve Aro: Himokone (2012)\n+ Eeva Rohas: Keltaiset tyypit (2010)\n+ Sari Malkamäki: Viisas vaimo (2011)\n+ Anna Tommola: Seitsemäs käsiala (2011)\n+ Markus Leikola: Naamakirja (2012)\n+ Heli Slunga: Orjan kirja (2012)\nSuomi ja sodat\n+ Maritta Lintunen: Sydänraja (2012)\n+ Jenni Linturi: Isänmaan tähden (2011)\n+ Maria Rocher: Enchanté - hauska rakastua! (2012)\n+ Johanna Hulkko: Säkeitä Pietarista (2009)\n+ Lea Edwards: Juonittelevien jumalten kaupunki (2012)\n+ Tiina Laitila Kälvemark: Kadonnut ranta (2012)\n+ Satu Rommi: Moottoripyörällä Himalajalle (2012)\n+ Hassan Blasim: Vapaudenaukion mielipuoli (2012)\nPalkitut kotimaiset kirjat ja kirjailijat\nLukuvuosi alkaa olla kutakuinkin lopuillaan, joten saldon voi tässä vaiheessa tarkistaa:\nyhteensä 67 kotimaista kirjaa tämän vuoden aikana olen lukenut. Täysin tyhjiä alakategorioita löytyy, ja vaikka ensi vuonna varmaan moneen löytyykin täytettä, en lupaa lukea edelleenkään yhtään eräkirjallisuutta. Eniten taas luen nykynaiskirjailijoita, mikä ei oikeastaan yllätä minua yhtään. Aika paljon olen opiskeluaikoinani lukenut kotimaista kirjallisuutta ajalta ennen 2000-lukua, joten en yhtään lupaa parantaa lukemistani vanhojen kirjojen suhteen. Klassikotkin olen lukenut samasta syystä, joten niitä en oikeastaan ole kiinnostunut lukemaan uudelleen.\nTämä oli mielenkiintoinen lukuhaaste, koska se profiloi lukijakuvaa aika tarkasti, ja oikeasti.\nEnsi vuodeksi tietysti voi pitää haastetta yllä, ja yrittää yltää yli 67 luetun kirjan.\nLähettänyt Mari a klo 13.02\nTunnisteet: kotimainen kirjallisuus, lukuhaasteet\nJouluna on levätty, avattu lahjoja, syöty, levätty, leikitty,\npelattu, katseltu laatuleffoja, levätty, syöty,\nsyöty, levätty ja luettu.\nNo, osin joo, ainakin levätty.\nSuurimmat saavutukset fyysisesti:\nluistelu joulupäivän iltana,\njään auraaminen ensin\nja jouluaaton paniikkimatka aamulla kauppaan (tiskiaine!) ja aura-autojen väistely.\nSuurimmat kulttuuriset elämykset:\nKirjava huntu -leffa neloselta joulupäivän iltana ja Leijapoika (hieman alusta, pikkaisen enemmän lopusta) joku päivä jouluna.\nPisimmät lukuhetket:\nKuvissa vilahtava kirja loppuun puolivälistä.\nLisäksi monta tuntia monopolia,\nkoottuja lego friendsejä\nja muutamia nukuttuja päiväunia.\nEi niin paljon syötyjä eikä juotuja juttuja,\naina ei pysy terveenä,\nmeillä harvemmin lomalla.\nKaikkein eniten:\npaljon paljon paljon\nJa yksi loukkaantunut orava,\njoka muisteli, että meidän pihassa on\npuoli metriä kinosta.\nFyysisiin suoritteisiin lisätään\nyksi putsattu terassi.\nLähettänyt Mari a klo 20.25", "timestamp": "2017-10-17T03:56:54Z", "url": "http://marinkirjablogi.blogspot.com/2012/"}