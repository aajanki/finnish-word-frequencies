{"text": "Olisitko tajunnut, että ananasta voi syödä näin yksinkertaisella tavalla? Video saa räpäyttämään silmiä kahdesti – ”Pakko lähteä ananaksen ostoon” - Viihde - Ilta-Sanomat\nOlisitko tajunnut, että ananasta voi syödä näin yksinkertaisella tavalla? Video saa räpäyttämään silmiä kahdes\nAnanaksen oikeaoppinen syömistapa hämmentää sosiaalisessa mediassa.\nJulkaistu: 10.3. 16:10\nSosiaalisessa mediassa puidaan nyt ananaksen syömistä. Oletko ajatellut, että kirpeän hedelmän voi syödä näin?\nAnanas, tuo ihanan eksoottinen, mutta hankalasti lähestyttävä hedelmä.\nAamiaispöydissä ja brunsseilla näkee usein, että ananas on leikattu kolmionmuotoisiksi viipaleiksi. Muuten tarjoilutapa toimii, mutta ananaksen kirpeyden takia huulipielet kipeytyvät nopeasti.\nJos ananaksesta leikkaa puolestaan ensin kiekkoja ja sitten yrittää viipaloida sitä kuutioiksi, osa hedelmästä menee helposti hukkaan, sillä hedelmää on vaikeaa leikata täsmällisesti kuoren vierestä.\nNyt sosiaalisen median ihmeellisessä maailmassa leviää video, joka avaa aivan uuden ulottuvuuden ananaksen nauttimiseen.\nJos yllä oleva video ei näy, voit katsoa sen tästä linkistähttps://twitter.com/DenzBenzi/status/1103958443050889216.\nAnanasvideo on kerännyt Twitterissä jo lähes 400 000 tykkäystä ja 150 000 uudelleentwiittausta.\n– Nyt minusta tuntuu siltä, että en tiedä mitään lempihedelmästäni, eräs kommentoi järkyttyneenä.\n– En enää koskaan katso ananasta samalla tavalla.\n– Luonnon olisi pitänyt antaa ihmisille käyttöohjeet ananasta varten.\nVideo herätti myös epäilyksiä\nKaikki eivät uskoneet, että ananaksen syöminen voisi oikeasti olla noin yksinkertaista. Eräs käyttäjä kommentoi, että kokeili ananaksen syömistä videolla esitetyllä keinolla epäonnisin seurauksin.\n– Fake news. Sormeni ovat kipeät. Keittiö on sekasotkussa. Se tavallaan toimii, mutta on silti hyödytön vinkki, kommentoija väittää.\n– Hedelmän täytyy olla todella kypsä, että tämä onnistuu, kirjoittaa toinen skeptinen.\nJotkut väittävätkin, että kyseisen tempun voisi toteuttaa onnistuneesti vain harvinaisella pienikokoisella ananaslajikkeella, joita löytyy Japanista.\nMyös suomalaiset Twitter-käyttäjät ovat innostuneet ananas-videosta:\nMiten sinä leikkaat ananaksen? Kommentoi alla.", "timestamp": "2019-03-19T01:41:22Z", "url": "https://www.is.fi/viihde/art-2000006030442.html"}