{"text": "Project Ironman: Finlandia-hiihto\nSe olisi ensimmäinen massahiihtotapahtuma takana, noin kuukausi sitten tuli hommattua sukset ja touhuhan vei mukanaan välittömästi, joten sitämyöten tuntui kivalta idealta käydä hiihtämässä legendaarinen Finlandiahiihto. Perinteinen 50km oli matka, viimeisessä lähtöryhmässä ja melko hänniltä lähdettiin liikkeelle. Sakkia oli aikalailla matkaan lähtenyt, joten hyvin rauhallista menoa oli ensimmäinen kymppi. Hyvä niin, kiire ei ollut mihinkään, jos olisin keulilta lähtenyt homma olisi todennäköisesti lähtenyt lapasesta, itseni tuntien...\nKeli oli hyvä, ladut hyvät ja huoltotoiminta mallikasta. Ainoa murhe oli 35km havuilla auennut side, jäätä oli päässyt pakkautumaan sinne jotenkin niin että yhtäkkiä lähti suksi alta. Onneksi tasaisella maalla eikä missään rinteessä joten pikku juttu, koputtelin siteen puhtaaksi ja sitten jatkettiin.\nKiireinen viikko ja perjantai teki sen että vasta la-aamuna ennen Lahteen lähtöä piti voidella sukset aamurähmät silmissä. Siitä syystä pitovoitelu vähän sinnepäin, mutta ihan ok siihen nähden toimi sukset vaikka lipsumista tapahtui enemmän mitä pitemmälle mentiin.\nAlun sunnuntaihiihtelyn jälkeen lopussa oli paukkuja ihan mukavasti ja selkiä tuli kiitettävästi vastaan kun viimeisen kympin rutistin vähän kovempaa. Loppusuoralla piti tietysti ottaa näyttävä loppukiri vielä ja tehdä viimeinen kilpakaverin ohitus :)\nMaalissa törmäsin tri-seurakaveriin ja sen jälkeen vielä Juha Mietoon, joka ystävällisesti suostui yhteiskuvaan. Huipensi kyllä koko reissun :D oli kuulemma väärät Rexit lyöty pohjiin kun niin kovin lumi pakkautui, iso-Jussi jyrisi eikä ihan tyytyväinen hiihtoonsa ollut :D\nPosted by Valter at 10:01", "timestamp": "2018-02-20T21:03:54Z", "url": "http://projectironman2012.blogspot.com/2012/02/finlandia-hiihto.html"}