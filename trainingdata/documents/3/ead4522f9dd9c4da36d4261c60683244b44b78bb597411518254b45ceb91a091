{"text": "Kanadan kommunistinen puolue – Wikipedia\nKanadan kommunistinen puolue\nKanadan kommunistinen puolue (Communist Party of Canada, CPC) on kanadalainen kommunistinen puolue, joka on perustettu vuonna 1921. Puolue perustettiin salaisesti eräässä ladossa lähellä Guelphin kaupunkia ja se oli perustamisestaan lähtien mukana Kominternissa.\nCPC oli aluksi kielletty ja vuonna 1922 sen peitejärjestöksi organisoitiin ”Workers' Party of Canada”. CPC laillistettiin 1924, jolloin Workers' Partyn toiminta lakkasi. 1930-luvulla viranomaiset häiritsivät monin tavoin puolueen toimintaa muun muassa pidättämällä sen johtohenkilöitä. Kun CPC kiellettiin jälleen 1941 sen jäsenet muodostivat ”Labour-Progressive Party” -nimisen puolueen. LPP:n kansanedustaja Fred Rose lavastettiin Neuvostoliiton vakoojaksi vuonna 1947 ja erotettiin Kanadan parlamentista.\nNikita Hruštšovin paljastettua edeltäjänsä Stalinin julmuudet ja Neuvostoliiton miehitettyä Unkarin vuonna 1956 LPP menetti jäseniään ja kannattajiaan. Kanadan kommunistinen puolue sallittiin uudestaan vuonna 1959. Tšekkoslovakian miehitys vuonna 1968 aiheutti lisää katoa jäsenistössä.\nNeuvostoliiton romahtaminen johti hajaannukseen koko kommunistisen liikkeen piirissä, eikä Kanadan kommunistinen puolue ollut poikkeus. Uudistusmieliset voimat yrittivät George Hewisonin johdolla kammeta puolueen linjaa pois perinteisestä marxismi-leninismistä, mutta lopulta vanhoillinen linja, jota edusti puheenjohtaja Miguel Figueroa, voitti ja reformisteille jäi puoluetta lähellä ollut yhdistys Cecil-Ross Society.\nEhdokkaden määrä\nVoitetut paikat", "timestamp": "2015-08-04T16:17:31Z", "url": "https://fi.wikipedia.org/wiki/Kanadan_kommunistinen_puolue"}