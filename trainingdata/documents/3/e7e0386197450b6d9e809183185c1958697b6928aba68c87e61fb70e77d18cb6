{"text": "Analyst: Lumene Sensitive Touch Mascara 9 ml\nTämä oli Lumenen vartalovoidetuubin kylkiäisenä saatu, joten hintaa en tiedä. Ilmaistuotteeksi hyvä ja isokokoinen, laatukin loppujen lopuksi ihan siedettävä. En kuitenkaan ostaisi lisää, koska suurimman osan käyttöiästä tämä oli raivostuttavan huono ja työläs parantuen vasta ihan lopuksi.\nPakkaus oli ihan hyvä käteen, kahvasta hyvä pitää kiinni jne.\nKuminen, kapeahko harjakin oli oikein hyvä ja sinänsä sopisi tarkkaan työskentelyyn.\nMascaran koostumus vaan oli aikamoinen pettymys. Massa oli todella märkää ja sotkevaa ensimmäiset 4-5 kk. Pyyhin harjasta ylimääräisiä pois ennen levitystä, mutta märkä aine sotki yhä vaan ja aina annostui liikaa. Ripset klimppiintyivät muutamaksi kimpuksi todella helposti ja taivutukset suoristuivat. Olin jo heittää vesilintua tällä, mutta lopulta tämä kuivahti ja alkoikin vanhemmiten pitää taivutukset ja tehdä siistiä, näyttävää jälkeä. Tässä loppuvaiheessa tämä antoi sekä tuuheutta, pituutta että ihanaa kaarevuutta. Kuivana tämä alkoi sitten lopulta jo kirvelläkin ja sai siksi kyytiä n. 6 kk iässä.\nPakkauksen suullekin tuote kertyi, jokaisen käytön yhteydessä sai olla pyyhkimässä talouspaperilla. Mutta pitemmittä puheitta, oli hintansa väärti ;)\nLähettänyt Aino klo 10/27/2012 04:07:00 ip.\nTunnisteet: Lumene, ripset\nAnonyymi 3/19/2013 08:46:00 ip.\nparas harja ja ripsiväri - IKINÄ\nAino 3/19/2013 10:07:00 ip.\nMakuja on monia. Nyt mulla on käytössä niin huono ripsari, että mieluummin ottaisin tätä Lumenea! (IsaDoran Build-up... Sotkee ihan tosi paljon.)", "timestamp": "2018-02-19T09:55:43Z", "url": "http://ainonkosmetiikkablogi.blogspot.com/2012/10/lumene-sensitive-touch-mascara-9-ml.html"}