{"text": "Mennen ja tullen: Kukkia kesäksi\nKoska en sylje tuoksupulloonkaan (eheh) otin Nonnulan goodiebagista paljastuneen Dolce & Gabbanan Dolce Floral Dropsin uteliain mielin kokeiluun. Olen aiemmin kiinnittänyt huomiota sarjan upeisiin pulloihin, mutten muista niitä sen tarkemmin nuuhkineeni. Floral Dropshan on flanker aluperäisestä, vuonna 2014 ilmestyneestä Dolcesta. Sen ovat tehtailleet Jean-Marc Chaillan (mm. Agent Provocateurin \"Fatale\", Calvin Kleinin In2U -perhe, Jennifer Anistonin \"Near Dusk\") ja Laurent Le Guernec (mm. Sarah Jessica Parkerin \"Lovely\", useat Bond No 9 -tuoksut, Katy Perryn \"Killer Queen\"). Tuoksun kuvataan olevan alkuperäistä raikkaampi ja ilmavampi, kuin kasteen peittämät vastaleikatut kukat.\nJa raikas se onkin. Siinä on pientä kirpeyttä, joka tasaantuu miellyttävän pehmeäksi mutta raikkaaksi kukkaistuoksuksi. Alkutuoksussa on valkoisia kukkia: nerolin kukkaa ja papaijankukkaa, sekä omenaa ja persikkaa. Sydäntuoksussa on lisää valkoisia kukkia: lumpeenkukkaa ja narsissia, sekä amaryllistä. Pohjatuoksussa on lemppareitani, myskiä, santelipuuta ja kashmirpuuta. Omalla ihollani esiin nousevat valkoiset kukat ja omena. Pohjatuoksussa en enää havaitse erillisiä nuotteja, vain niiden luomaa lämpöä.\nOmaperäinen Dolce Floral Drops ei suinkaan ole, mutta pitääkö kaiken ollakaan mudan- ja suitsukkeentuoksuista nicheä? Joskus on kiva tuoksua raikkaalta ja miellyttävältä. Ja onhan tuo pullo nyt herkullinen.\nLähettänyt Fanni/Mennen ja tullen klo 9.58\nTunnisteet: Dolce&Gabbana, Hajuvedet\nJonna H. 11. heinäkuuta 2016 klo 11.59\nIhanat kuvat, varsinkin toi eka! <3 Mä tykkään näistä Dolceista, just sellaisia helppoja kukkaistuoksuja joista pidän. :)\nFanni 14. heinäkuuta 2016 klo 11.36\nKiitos!<3 Oli pientä säätöä Bloggerin kanssa, eivät oikeen keskittyneet..:D", "timestamp": "2018-03-17T18:09:31Z", "url": "https://mennentullen.blogspot.com/2016/07/kukkia-kesaksi.html"}