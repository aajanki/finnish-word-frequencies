{"text": "Perjantaina TUTO:n kimppuun kotihallissa! | Jokipojat edustus | Mestis\nPerjantaina TUTO:n kimppuun kotihallissa!\nJokipoikien tärkeät ottelut jatkuvat perjantaina kotimatsilla TUTO:a vastaan. Peräkkäisillä sijoilla viisi ja kuusi runkosarjassa olevat TUTO ja Jokipojat ovat toisistaan kolmen pisteen päässä, joten niin sanonut kuuden pisteen pelit jatkuvat. Mehtimäki on syystä tai toisesta ollut viime vuosina TUTO:lle todella vaikea paikka pelata. Edellinen turkulaisten voitto on vuoden 2013 tammikuulta, joten TUTO:n edellisestä voitosta Mehtimäeltä on kulunut jo yli viisi vuotta!\nYlimääräinen piste meni Ketterälle voittomaalikilpailun jälkeen numeroin 4-3. Voitto oli sarjanousijalle jo kahdeksas putkeen.\n19. tammikuuta pelatussa ottelussa Mehtimäellä Jokipojat vei pisteet lukemin 6-1, kun puolestaan helmikuun alussa Turussa TUTO nollasi ärjypaidat numeroin 5-0.\n– No ei siellä eilenkään Imatralla ollut hirveän huono hyökkäyskalusto vastassa, ja pystyttiin hyvin heidätkin pitämään kurissa. Oli TUTO:lla hyvä hyökkäyskalusto käytössä jo edellisessä pelissä Joensuussa. Se on vain pelattava tiiviisti, aktiivisesti ja rohkeasti.\n– Kamppailupelaaminen on tärkeää, ja kiekollista pelaajaa vastaan pelaamiseen pitää reagoida vahvasti koko ajan. Turha TUTO:n pelaajille on tilaa antaa, silloinhan heidän on kiva pelata jos tilaa on, Jouni Varis analysoi.\nOttelu TUTO:a vastaan alkaa Mehtimäellä kello 18.30", "timestamp": "2018-03-24T15:51:19Z", "url": "https://jokipojat.fi/uutiset/2018/02/perjantaina-tuton-kimppuun-kotihallissa"}