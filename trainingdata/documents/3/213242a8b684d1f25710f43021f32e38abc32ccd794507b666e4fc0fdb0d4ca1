{"text": "Seiko Prospex Marine Master MM300 SLA023J1 - Keskisen Kello Oy\nTuotekoodi: 16693\nSeiko Prospex Marine Master MM300 SLA023J1 0 0\nSeiko Prospex Marine Master SLA023J1 on paranneltu versio Marine Master 300 -mallista, joka nousi aikanaan huippusuosioon Seiko-sukelluskellofanaatikkojen keskuudessa. Ruostumattomasta teräksestä valmistettu runko on saanut seurakseen keraamisen, luminoidun kehän sekä huippukestävän safiirilasin. Kehä on kierrettävä ja sen luminointi yltää klo nollasta aina 20 min kohdalle saakka. Luonnollisesti myös kellon viisarit ja indeksit hohtavat pimeässä. 8L35-kaliiperin automaattikoneistossa käyntivara on 50 tuntia. Kellon säätönuppi on sijoitettu optimaalisesti kello neljään. Sinisestä kellotaulusta löytyvät lisäksi päivyritoiminto sekä Prospex-sarjan X-logo, joka korvaa alkuperäisen mallin \"Marine Master\" -tekstin. Eikä sukelluskello olisi sukelluskello ilman loistavia vedenkestävyysominaisuuksia: tässäkin kellossa vesitiiveysluokitus on vakuuttavat 30 ATM (300 m). Kaikille Seiko -tuotteille myönnetään 2 vuoden takuu ja ne toimitetaan valmistajan alkuperäisessä rasiassa. Mukana myös musta silikoniranneke.", "timestamp": "2020-04-01T10:55:23Z", "url": "https://www.keskisenkello.fi/tuotteet/seiko-prospex-marine-master-mm300-sla023j1"}