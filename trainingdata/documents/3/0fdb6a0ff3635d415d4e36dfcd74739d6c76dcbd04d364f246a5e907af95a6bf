{"text": "Kärkkäälä voitti Keski-Suomen vuoden kylä-kilpailun vuonna 2002. Kärkkäälä on vajaan 200 asukkaan kylä Hankasalmen kunnan pohjoisosassa Konneveden rajalla 20 km kirkolta. Kylä on Rautalammin vesireitin varrella koskien tuntumassa. Sijaintinsa puolesta kylä on voinut hyödyntää toiminnassaan kaunista vesistöaluetta.\nKylän elinvoimaisuus on säilynyt, vaikka peruspalveluista koulu ja kauppa ovat sulkeneet ovensa. Pankkipalvelut ovat pysyneet kylällä ja Hannulan osuuspankki on jopa laajentanut toimialaansa kylän ulkopuolelle. Maa-, metsä- ja rakennuselinkeinojen rinnalle on ajan myötä noussut monipuolista yrittäjyyttä, joiden palveluja voi hyödyntää alueen paikallinen väestö kuin satunnainen matkailijakin.\nHankkeen avulla kokoamme ja taltioimme kylään ja sen elämään liittyvää kuva - ja videoaineistoa sähköiseen muotoon. Dokumentit järjestetään, tallennetaan ja arkistoinnilla turvataan aineiston pitkäaikainen säilyvyys ja käytettävyys. » Lue lisää hankkeesta", "timestamp": "2017-05-30T03:26:07Z", "url": "http://karkkaala.com/"}