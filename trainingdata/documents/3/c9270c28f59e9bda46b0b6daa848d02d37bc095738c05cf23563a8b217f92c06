{"text": "Ohikulkija vilkaisi roskikseen – löysi sieltä suosikkiartistinsa ennen julkaisemattoman levyn vuodelta 1998 - Rumba.fi\nRumba » Uutiset » Ohikulkija vilkaisi roskikseen – löysi sieltä suosikkiartistinsa ennen julkaisemattoman levyn vuodelta 1998\nOhikulkija vilkaisi roskikseen – löysi sieltä suosikkiartistinsa ennen julkaisemattoman levyn vuodelta 1998\nKaupunkikulttuuri Jarkko Fräntilä 8.7.2016 13:24\nAinahan sitä suosikkiartistinsa levyn roskiksesta löytää.\nReddit-sivuston käyttäjä vilkaisi Brooklynissa jäteastiaan viedessään omia roskiaan kierrätykseen.\nYllätys oli kohtalaisen suuri, kun hän näki roskiksessa Sufjan Stevensin ennen julkaisemattoman albumin vuodelta 1998. Sufjan Stevensin studio sijaitsee jäteastian lähettyvillä viereisessä korttelissa.\nSufjan Stevensin levy-yhtiö Asthmatic Kitty kertoo, että roskiksesta löydetty Stalker-niminen albumi on niin harvinainen, että sen materiaalia on kuullut vain muutama ihminen maapallolla. Sufjan Stevens ilmeisesti äänitteli levyn loppuun, mutta ei pitänyt lopputuloksesta ja piilotti levyn varastoihinsa tähän päivään saakka, kunnes päätti heittää albumin roskiin.\nLevyn löytänyt siirsi kappaleen nettiin kaikkien Sufjan Stevens -fanien kuultavaksi. Asthmatic Kitty sanoi, että se toivoisi ettei kappaleita levitellä netissä sen enempää, mutta se ei todellakaan aio lähetellä asianajajiaan niin tekevien Sufjan-fanien perään.", "timestamp": "2019-10-19T12:58:51Z", "url": "https://www.rumba.fi/uutiset/ohikulkija-vilkaisi-roskikseen-loysi-sielta-suosikkiartistinsa-ennenjulkaisemattoman-levyn/"}