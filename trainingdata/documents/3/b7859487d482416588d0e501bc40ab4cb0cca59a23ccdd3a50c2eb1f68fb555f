{"text": "Pieni piha, iso puu – ongelma? Katso, miten rivitalopihan pihtakuusi kellistyy | Puutarhanhoito | HS\nPieni piha, iso puu – ongelma? Katso, miten rivitalopihan pihtakuusi kellistyy\nPäivitetty: 13.5.2015 11:05\nTältä kaatokiipeilijästä tuntuu puun latvassa\nPetri Karjalainen harrastaa kaatokiipeilyä eli puun pystyynkaatoa. Työpäivänsä robottien parissa viettävä Karjalainen näyttää, miten näppärästi tuuhea pihtakuusi katoaa vantaalaiselta pihalta. Toimittaja Noona Bäckgren HS, kuvaus: Mika Ranta HS, leikkaus: Janne Järvinen HS\nJuttuja paikallisista persoonista. Vinkkaa: hs.mesta@hs.fi\nAlas, eteen- ja ylöspäin. Ne ovat olleet Petri Karjalaisen elämän suunnat.1990-luvulla hän harrasti syvänmeren sukellusta ja huristeli sen jälkeen maanteitä itse rakentamallaan moottoripyörällä. Nyt Karjalainen huhkii moottorisaha käsissään pihtakuusen latvassa rivitalon pihalla Vantaan Vapaalassa.Hän on tullut auttamaan naapuria hädässä ja hoitamaan pois ilmoilta Mäkelän ja Helenin puutarhoja varjostavan puun.\nKarjalainen harrastaa kaatokiipeilyä eli puun pystyynkaatoa. Siinä puu katkotaan pätkittäin osiin.Toiminta muistuttaa vuorikiipeilyä. Karjalainen iskee piikeillä varustetut kenkänsä runkoon ja etenee valjaisiin nojaten oksistoon.Leikatut alaoksat tuoksuvat pihkaisena kasana kukkapenkin vieressä.\"Viime vuonna katkoin naapureilta kymmenisen puuta sen jälkeen, kun olin ensin hakannut omalta pihaltani viimeisenkin rungon\", Karjalainen nauraa.Hän ottaa kaatokiipeilyn urheilun kannalta. Kuntoilu ulkoilmassa on sopivaa vastapainoa Karjalaisen työlle, sillä siviilissä hän luotsaa ohjelmistorobottiyritystä.Joko puissa pian kiipeilee näppärä metsurirobotti?\"Kyllä se on mahdollista, mutta robotin kunto ei kehity niin kuin minun tätä tehdessäni\", Karjalainen sanoo. \"Ihmisten ja luonnon kanssa seurustelu tuo elämään jotain sellaista, mitä robotit ja tekoäly eivät koskaan voi korvata.\"Naapurin Anneli Mäkelä ihmettelee puun katoamista taikinaa sormissaan, sillä uuniin meni juuri pellillinen pullaa.\"Kuusessa pesi monena vuotena harakka, joka piti mekkalaa poikasineen. Emme me siitä valittaneet, mutta eipä haittaa, että kuusi nyt lähtee.\"\"Petrin puunkaatotarjous tuli kuin tilauksesta. Olin harmitellut ylipitkää kuusta, ja tartuin heti auttavaan käteen\", kohta entisen puun omistaja Kristiina Helen sanoo.Iltapäivällä pihtakuusesta on jäljellä enää latvapuuhka.Noona Bäckgren HSVapaala\nPetri Karjalainen kaatoi ensin omat pihapuunsa, nyt hän harrastaa kaatokiipeilyä naapurustossa.\nAlas, eteen- ja ylöspäin. Ne ovat olleet Petri Karjalaisen elämän suunnat.1990-luvulla hän harrasti syvänmeren sukellusta ja huristeli sen jälkeen maanteitä itse rakentamallaan moottoripyörällä. Nyt Karjalainen huhkii moottorisaha käsissään pihtakuusen latvassa rivitalon pihalla Vantaan Vapaalassa.Hän on tullut auttamaan naapuria hädässä ja hoitamaan pois ilmoilta Mäkelän ja Helenin puutarhoja varjostavan puun.Karjalainen harrastaa kaatokiipeilyä eli puun pystyynkaatoa. Siinä puu katkotaan pätkittäin osiin.Toiminta muistuttaa vuorikiipeilyä. Karjalainen iskee piikeillä varustetut kenkänsä runkoon ja etenee valjaisiin nojaten oksistoon.Leikatut alaoksat tuoksuvat pihkaisena kasana kukkapenkin vieressä.\"Viime vuonna katkoin naapureilta kymmenisen puuta sen jälkeen, kun olin ensin hakannut omalta pihaltani viimeisenkin rungon\", Karjalainen nauraa.Hän ottaa kaatokiipeilyn urheilun kannalta. Kuntoilu ulkoilmassa on sopivaa vastapainoa Karjalaisen työlle, sillä siviilissä hän luotsaa ohjelmistorobottiyritystä.Joko puissa pian kiipeilee näppärä metsurirobotti?\"Kyllä se on mahdollista, mutta robotin kunto ei kehity niin kuin minun tätä tehdessäni\", Karjalainen sanoo. \"Ihmisten ja luonnon kanssa seurustelu tuo elämään jotain sellaista, mitä robotit ja tekoäly eivät koskaan voi korvata.\"Naapurin Anneli Mäkelä ihmettelee puun katoamista taikinaa sormissaan, sillä uuniin meni juuri pellillinen pullaa.\"Kuusessa pesi monena vuotena harakka, joka piti mekkalaa poikasineen. Emme me siitä valittaneet, mutta eipä haittaa, että kuusi nyt lähtee.\"\"Petrin puunkaatotarjous tuli kuin tilauksesta. Olin harmitellut ylipitkää kuusta, ja tartuin heti auttavaan käteen\", kohta entisen puun omistaja Kristiina Helen sanoo.Iltapäivällä pihtakuusesta on jäljellä enää latvapuuhka.Noona Bäckgren HSVapaala", "timestamp": "2016-10-28T07:20:49Z", "url": "http://www.hs.fi/kaupunki/a1305954851213"}