{"text": "Poppy Posters panostaa laatuun | Woolman Oy\nEtusivu / Woolman-blogi / Intohimosta valokuviin ja painotuotteisiin – Poppy Posters panostaa laatuun\nAvainsanat: asiakastarina, kehitä verkkokauppaa, shopify\nPäätös antaa uusi elämä arkistossa lojuville valokuville johti Poppy Postersin perustamiseen. Poppy Posters myy verkkokaupassaan julisteita ja kehyksiä. Intohimo laadukkaita valokuvia ja painotuotteita kohtaan sekä tauko Intermission-lehdestä sai John Scarisbrickin ja Patrik Sehlstedtin aloittamaan verkkokauppabisneksen.\nEnsimmäisen verkkokauppansa Poppy Posters avasi keväällä 2019.\nArkistoidut kuvat saivat uuden elämän\nScarisbrick ja Sehlstedt omistavat Intermissionin, joka keskittyy lifestyleen ja muotiin. Yhdessä he ovat työskennelleet jo noin yhdeksän vuotta eri projektien parissa. Scarisbrick ja Sehlstedt ovat molemmat valokuvaajia sekä Intermission lehden päätoimittajia. Paperisen lehden toimittaminen on kuitenkin tuonut omat haasteensa.\n– Nykyään on todella vaikeaa elättää itsensä printtilehdellä, Scarisbrick kertoo.\nSyksyllä 2017 Scarisbrick ja Sehlstedt päättivät pitää pienen tauon lehdestä. Tauolla syntyi idea perustaa Poppy Posters. Sehlstedt soitti eräänä päivänä Scarisbrickille ja kertoi, että hänellä on hieman hullu idea, minkä he kuitenkin voisivat toteuttaa.\n– Patrik soitti ja ehdotti minulle, että voisimme tehdä julisteita kuvista joita meillä on arkistoissa ja tästä voisimme saada sivubisneksen. Ja että hetken päästä voisimme taas palata takaisin lehden pariin, muistelee Scarisbrick.\n– Meillä oli niin paljon kuvia arkistoissa, joille voisimme antaa uuden elämän. Muuten ne olisivat vain jääneet arkistoihin ilman käyttötarkoitusta, kertoo Sehlstedt.\nVaikka samankaltaisia yrityksiä olikin jo olemassa, Scarisbrick uskoi, että he voisivat tarjota jotakin mikä muilta puuttuu – laatu ja ainutkertaisuus. Lehdessä työskentely oli opettanut molemmille todella paljon valokuvista, painotuotteista ja asettelusta, mikä soveltui paremmin kuin hyvin julisteiden tekemiseen. Noin viiden kuukauden keskustelemisen ja pohtimisen jälkeen Sehlstedt veli liittyi mukaan ja kolmistaan he perustivat Poppy Postersin.\nKohti verkkokauppaa\nAivan alussa julisteita myytiin perheelle ja ystäville – tai kenelle vaan joka niistä sattui pitämään. Scarisbrick kiersi esittelemässä ja myymässä julisteita eri paikoissa. Moni hämmästeli julisteiden laatua ja pohti usein, onko kyseessä aito valokuva, juliste vai printattu kuva.\n– Me välitämme kuvista niin paljon, että haluamme julisteiden muistuttavan alkuperäistä kuvaa, Scarisbrick kuvailee heidän toimintatapaansa.\nNykyinen verkkokauppa on ensimmäinen Poppy Postersin julkaisema verkkokauppa.\nPoppy Postersilla oli aiemmin suunnitteilla verkkokauppa eri alustalla kuin Shopify. Projekti kesti muutamia kuukausia, mutta se ei koskaan valmistunut.\nValitussa alustassa itsessään ei ollut mitään vikaa, mutta Poppy Posters kaipasi kokeneempien web-sovelluskehittäjien apua. Scarisbrick sattui tietämään jonkun, joka oli tyytyväinen Shopifyihin ja mainosti sitä. Yhdessä Poppy Postersin väki päätti selvittää asiaa ja heitä suositeltiin ottamaan yhteyttä Woolmaniin.\n– Tapasimme useita toimistoja, mutta valitsimme lopulta Woolmanin, koska saimme kattavia vastauksia kysymyksiimme. Teemun kanssa työskentely on ollut mahtavaa, toteaa Sehlstedt.\nJatkossa keskitytään markkinointiin ja asiakashankintaan\nNykyään Poppy Posters -verkkokaupassa on myytävänä hieman yli sata erilaista julistetta ja tusina erilaisia kehyksiä. Vaikka aluksi käytettiin vain valokuvia, on nyt julisteiden joukossa myös kuvituskuvia. Sehlstedt kertoo heidän pyrkivän siihen, että jokainen löytäisi jotain Poppy Postersin valikoimasta huolimatta siitä mitä on etsimässä.\nSehlstedt uskoo ja toivoo Poppy Postersin menestyvän tulevaisuudessa hyvin. Seuraavaksi Poppy Postersilla keskitytään markkinointiin ja asiakashankintaan.\n– Markkinointiin ja asiakashankintaan keskittyminen on todella tärkeää, koska kukaan ei vahingossa eksy verkkokauppaamme, sanoo Sehlstedt.", "timestamp": "2020-01-23T21:29:08Z", "url": "https://woolman.fi/blogs/blogi/poppy-posters-asiakastarina"}