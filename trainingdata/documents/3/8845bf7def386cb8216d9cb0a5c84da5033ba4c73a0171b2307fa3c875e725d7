{"text": "Eppu Normaali keikkailee kesällä pianisti Iiro Rantalan kanssa - Kulttuuri | HS.fi\nEppu Normaali keikalla vuonna 2016. (KUVA: Rio Gandara / HS)\nJulkaistu: 27.1. 16:46\n27.1. 16:46\nEppu Normaali -yhtye suuntaa kesällä noin kuukauden mittaiselle ”Kun jatsia kuunneltiin” -kiertueelle. Kiertueella on mukana sekä jazz- että klassisen musiikin pianistina tunnettu Iiro Rantalahttps://www.hs.fi/haku/?query=iiro+rantala.\nKeikoilla on tiedotteen mukaan luvassa ”sataprosenttista elävää soittoa”.\nKeikkoja tehdään 25. kesäkuuta alkaen elokuun alkuun. Toistaiseksi listalla ei ole yhtään keikkaa pääkaupunkiseudulla, mutta niistä tiedotetaan konserttijärjestäjän mukaan myöhemmin.\nTällä hetkellä ensimmäinen keikka on Karjaan Raaseporifestivaaleilla 27. kesäkuuta ja viimeinen Vaasassa 8. elokuuta.\nEppu Normaali ja Iiro Rantala ovat tehneet yhteistyötä muun muassa vuoden 2017 akustisella kiertueella ja Eppu Normaalin juhlakonsertissa vuonna 2016.\nKiertueella on mukana Eppu Normaalin jo vuodesta 1989 voimassa oleva kokoonpano, eli laulaja Martti Syrjähttps://www.hs.fi/haku/?query=martti+syrja, kitaristit Mikko ”Pantse” Syrjä https://www.hs.fi/haku/?query=mikko+%E2%80%9Dpantse%E2%80%9D+syrjasekä Juha Torvinenhttps://www.hs.fi/haku/?query=juha+torvinen, basisti Sami Ruusukallio https://www.hs.fi/haku/?query=sami+ruusukallioja rumpali Aku Syrjähttps://www.hs.fi/haku/?query=aku+syrja.\nYhtyettä ja Rantalaa yhdistävät tiedotteen mukaan ”intohimo livesoittoon” sekä ”varsin matalalle virittynyt huumorintaju”.", "timestamp": "2020-02-20T22:30:31Z", "url": "https://www.hs.fi/kulttuuri/art-2000006386481.html"}