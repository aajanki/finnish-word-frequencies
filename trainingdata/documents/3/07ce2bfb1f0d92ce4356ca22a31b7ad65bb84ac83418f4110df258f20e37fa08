{"text": "Tietoja QuickTime 7.6.8:n turvallisuussisällöstä - Apple-tuki\nTietoja QuickTime 7.6.8:n turvallisuussisällöstä\nTässä asiakirjassa kerrotaan QuickTime 7.6.8:n turvallisuussisällöstä.\nSaatavuus: Windows 7, Windows Vista sekä Windows XP SP2 tai uudempi.\nKuvaus: QuickTimen ActiveX-komponentissa oli syötön tarkistukseen liittyvä ongelma. Valinnainen _Marshaled_pUnk-parametri voitiin siirtää ActiveX-komponenttiin määrittämään mielivaltainen kokonaisluku, joka käsiteltiin myöhemmin osoittimena. Haitallisen verkkosivuston selaaminen saattoi aiheuttaa ohjelman odottamattoman sulkeutumisen tai mielivaltaisen koodin suorittamisen. Tämä ongelma on ratkaistu jättämällä _Marshaled_pUnk-parametri huomioimatta. Tämä ongelma ei koske Mac OS X -järjestelmiä. Kiitos TippingPointin Zero Day Initiativen parissa työskentelevälle HBelitelle tämän ongelman ilmoittamisesta.\nVaikutus: Haitallisesti valmistellussa hakemistossa olevan kuvan katseleminen saattoi johtaa mielivaltaisen koodin suorittamiseen.\nKuvaus: QuickTime Picture Viewerissä oli polun etsimiseen liittyvä ongelma. Jos hyökkääjä sijoitti haitallisen DLL:n samaan hakemistoon, jossa kuvatiedosto sijaitsi, kuvatiedoston avaaminen QuickTime Picture Viewerillä saattoi johtaa mielivaltaisen koodin suorittamiseen. Tämä ongelma on ratkaistu poistamalla nykyinen työhakemisto DLL-hakupolusta. Tämä ongelma ei koske Mac OS X -järjestelmiä. Kiitos Fortinetin FortiGuard Labsin Haifei Li'lle tämän ongelman ilmoittamisesta.\nJulkaisupäivämäärä: Fri Feb 20 06:29:53 GMT 2015", "timestamp": "2018-09-21T07:49:14Z", "url": "https://support.apple.com/fi-fi/HT202115"}