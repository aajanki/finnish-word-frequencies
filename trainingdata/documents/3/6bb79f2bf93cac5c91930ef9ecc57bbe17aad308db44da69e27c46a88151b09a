{"text": "Kohti vähähiilisiä kyliä - Niittylahden koululle havainnemetsä - Ilmastoviisaus\nMSL.fi › Ilmastoviisaus › Ajankohtaista › Ajankohtaista › Hiiliviisaus › Itä-Suomi › Nosto › Kohti vähähiilisiä kyliä – Niittylahden koululle havainnemetsä\nJoensuun kaupungin liepeillä sijaitsevan Niittylahden alakoulun läheisyyteen suunnitellaan koululaisille ja myös muille kulkijoille metsikkö, jossa voidaan tehdä majoja, tutkia kasveja, havainnoida eläimiä eli käyttää aluetta pääasiassa opetustarkoitukseen kaikkina vuoden aikoina.\nEnsimmäinen metsäkävely tehtiin toukokuun lopussa. Kohti vähähiilisiä kyliä eli 5 E -hanke yhdessä Mulon Niittylahden kyläyhdistyksen kanssa järjestivät tutustumisretken metsään. Kävelyn kuluessa tutkailtiin paikkoja ja osaksi myös suunniteltiin erilaisia vaihtoehtoja polulle. Paikan tekee ihanteelliseksi, että kaupungin omistamassa metsikössä ei ole tehty hakkuita kymmeniin vuosiin.\nTulevaisuudessa ilmiöperusteinen opetus lisääntyy, jolloin opetuksessa tarvitaan aitoja kohteita, joissa oppilaat voivat aistia ja havainnoida eri ilmiöitä niiden oikeilla tapahtumapaikoilla. Niittylahden työnimeltä, ”Puolen hehtaarin havainnemetsä, on toteutuessaan yksi aluee 5 E toimenpide yhteistyössä Joensuun kaupungin, MSL ja alueen asukkaiden kanssa.\nMetsikköä on tarkoitus pitää mahdollisimman luonnontilaisena ja rakentamattomana. Metsikköön pääsee koululta helposti kävellen turvallisesti vilkasliikenteisen tien alittavan tunnelin kautta, joten autokuljetuksia ei tarvita. Kohteeseen on koulu pihalta matkaa noin 200 metriä.", "timestamp": "2020-02-26T03:33:02Z", "url": "https://msl.fi/ilmastoviisaus/2017/06/12/kohti-vahahiilisia-kylia-niittylahden-koululle-havainnemetsa/"}