{"text": "Mikä on tämä levottomuus joka valtaa mieleni yhä uudelleen? – Maria Akatemia | Ihmisten ja yhteisöjen kasvun asiantuntija\nMistä haluamme olla vapaita? Minulle vapaus merkitsee oman kutsumukseni täyttämistä, sitä miksi olen tänne maan päälle syntynyt. Minulle se on ohjata vitaalitanssin kautta ihmisiä myötätuntoon ja rakkauteen, erityisesti itseä ja automaattisesti sitä kautta muita kohtaan. Mutta mistä sen sellaisen löytää, oman kutsumuksensa? Miten se on mahdollista, kun herätyskello soittaa klo 6.30, jotta kerkiää keittää kahvit ja käydä suihkussa ennen kuin pitää herättää lapset ja huolehtia, että kaikilla on kaikki tavarat mukana, läksyt varmasti tehtynä ja kuunnella vielä aamulla mahdollisesti harmituksen, että koulussa ei löydy parasta kaveria ja kuinka suuri kaipuu sille on. Räntäsateessa kahta lasta kouluun ja tarhaan heittäessä, ja koko ajan kännykästä aikaa vilkuillessa, kun itse on jo myöhässä päivän ensimmäisestä kokouksesta – ja kun sinne päätyy, niin saa kuulla vanhemmilta naisilta nuhtelua, kuinka olisi hienoa, jos kaikki olisivat ajoissa!\nTagged ilo, Minna Aurora, nainen, tanssi.\n← Nyt nimien kirjaan merkitään taas:…\nSisaruudesta →", "timestamp": "2019-04-19T22:27:22Z", "url": "https://www.mariaakatemia.fi/mika-on-tama-levottomuus-joka-valtaa-mieleni-yha-uudelleen/"}