{"text": "Maanantain pölinät ja CC-kynnet, täh!? - Iines Aaltonen\nJulkaistu 5.10.2015 30.3.2017 kirjoittanut Iines Aaltonen\nMaanantain pölinät ja CC-kynnet, täh!?\nKivaa maanantaita! Itselläni on kerrankin takana maanantai, joka ei ole ollut kirosanojen ja väsymyksen täyteinen. Jopas on jotain! Pääsin juuri kotipuuhien jäljiltä istahtamaan viimeinkin alas ja näpyttelemään tänne muutaman sanan. On nimittäin taas ollut ”niin kiire”, vaikkei sitä oikein aina ymmärrä mistä hemmetistä sitä kaikkea hommaa oikein itselleen haalii. Itse kun saatan päästä istumaan alas vasta 1-2h kotiin saapumisen jälkeen, kun taas eräillä toisilla on mahdollisuus napauttaa Xbox päälle 5minuuttia kotiintulon jälkeen. En sitten tiedä minne sekin aika hupenee.. 😀\nLomattomuus ja pitkät päivät ovat alkaneet vaatia verojansa lähiviikkoina ja jotenkin tuntuu ettei ole kertakaikkiaan mihinkään aikaa! Sain juuri kynnetkin lakattua ihan tosissaan ekaa kertaa kolmeen viikkoon. Tai siis tuo lakkaus on ollut to-do-listalla ne kokonaiset kolme viikkoa, mutten vaan ole ehtinyt. Kerrankin sain nyt vähän edes järkkäiltyä ja tehtyä kotijuttuja, niin ei iske taas loppuviikosta kamala paniikki.. Onneksi lomaankin on enää alle kuukausi! 🙂\nMutta sitten ihan muihin höpöhöpöjuttuihin. Kukaan ei varmasti ole voinut lähivuosina välttyä BB- ja CC-villityksiltä, itsestäni ainakin tuntuu että aivan jokaikiseen kosmetiikkatuotteeseen liitetään nykyään CC-liite. Viimeaikoinahan tuo villitys on levinnyt myös kynsien saralle, nykyäänhän on nimittäin ehkä kuumin juttu kynsimuodin saralla lakata kynnet mahdollisimman luonnollisiksi. Ja itse ainakin olen tässä villityksessä ihan mukana ja jonkun verran on tullut netistä selattua erilaisia ”meikkivoidekynsilakkoja”, jotka siis kirjaimellisesti ovat kuin meikkivoiteita kynsille lakan muodossa.\nTutuimmista\nmerkeistä esimerkiksi Lumenella on valikoimissa CC-kynsilakka ja\nlähdinkin äsken pitkän odotuksen jälkeen innolla testaamaan tuota ”peiteainelakkaa” saatuani perseeni penkkiin.\nKaikkea sitä muuten keksitään! Kylppärin kaapista löytyykin jo ennestään\nmuutamia vaalean roosan ja nuden värisiä lakkoja ja aluksi mietinkin\nsaatuani tämän käteen, että miten tämä mahtaa niistä erota. Ainakin oikein osuvalla markkinoinnilla ellei muulla. Itse olen nimittäin juuri semmoinen, johon uppoaa juuri tämäntyyppinen brändäys 😀\nTälle ei ole kuitenkaan aivan suotta annettu tuota CC-nimikettä. Vaalean lakan idea on nimittäin peittää ja häivyttää kynnen pieniä virheitä kuten epätasaista sävyä ja pintaa. Lakka myös suojaa kynsiä ja auttaa korjaamaan pieniä vaurioita. Ja eipä tuo kaunis nuden sävy ainakaan miinusta ole! Sanoisinko, että tämä ei voisi olla passelimpi kevyen arkimeikin kanssa. Yksinkertainen, mutta siisti.\nKuulin tämän kanssa myös vinkkinä käyttää lakkaa pohjalakkana esimerkiksi kirkkaille neonsävyille. Täytyypi testailla seuraavaksi!\nKaikkea sitä tulee kokeiltua, onko joku teistä jo teistaillut ”peitevärikynsiä”? 😀\nOnko muilla ollut ”kiva maanantai”? 😀\n2 vastausta artikkeliin “Maanantain pölinät ja CC-kynnet, täh!?”\nOnpas kauniin sävyinen! Kävis mulle joka lakkaan kynteni useimmiten syystä että: äkkiä jotain jolla peittää nää kaameet liuskoittumat 😀\nNo semmoiseen tuo itseasiassa juuri on superkätevä! ;D\nEdellinen artikkeliEdellinen Kauneutta kapseleista\nSeuraava artikkeliSeuraava Uudet meikkisiveltimet", "timestamp": "2019-03-20T14:26:57Z", "url": "https://iinesaaltonen.fi/2015/10/05/maanantain-polinat-ja-cc-kynnet-ta/"}