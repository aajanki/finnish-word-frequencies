{"text": "Koululaisten tutustumiset toukokuussa - Golfkeskus Oy Messukylä\nJärjestämme toukokuussa kuudentena vuotena peräkkäin laajamittaisen koululaisten tutustuttamisen golfin pariin. Yli 600 Tampereen ala- ja yläkoululaista tulee toukokuussa ohjattuun harjoitteluun kentällemme liikuntatunneilla.\nTavoitteena on positiivisen mielikuvan muodostaminen golfista mahdollisimman monelle koululaiselle sekä uusien harrastajien löytäminen. Harva innostuu vielä yhdestä kokeilukerrasta lajin harrastajaksi mutta tänä vuonna koululaisille mainostetaan myös kansallisella golfviikolla järjestettävää \"Golf koko perheen harrastuksena\"-tapahtumaa.\nKoululaisten tutustumisissa on apuna myös Draivia kouluun-välinesetit, jotka lahjoitamme sovitusti Hatanpään koululle ensi syksynä koulun liikuntasalissa tapahtuvaa opetusta varten.\nKoululaisten tutustumisten ohjaajiksi tarvitaan vapaaehtoisia. Jos koet että pystyt toukokuussa tulemaan jonain arkipäivänä pitämään yhden tai kaksi tunnin mittaista harjoitusta koululaisille, ota yhteyttä:\njanne.riitakorpi@gmai.com", "timestamp": "2019-01-22T01:18:34Z", "url": "https://www.golfkeskusmessukyla.fi/etusivu/ajankohtaista/475-koululaisten-tutustumiset-toukokuussa"}