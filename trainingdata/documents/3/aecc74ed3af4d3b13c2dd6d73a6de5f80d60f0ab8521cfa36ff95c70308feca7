{"text": "Skootterikaksikon uskomaton tuuri – ihmepelastuminen videolle – Stara\nSkootterikaksikon uskomaton tuuri – ihmepelastuminen videolle\nViihdeuutiset 27.5.2014, 17:30 · Meri Pulkkinen\nMaailmalla leviää melko usein hurjia videoita, joissa nähdään todella karuja auto-onnettomuuksia. Aina välillä otsikoihin nousee myös läheltä piti -tilanteita, joissa ihmisillä on käynyt aivan uskomattoman hyvä tuuri. Tällainen video on nyt tallennettu Kiinassa.\nVideolla nähdään skootterin kyydissä oleva kaksikko, joka odottaa ystäväänsä. Video on tallennettu Anhuin provinssissa Kiinassa. Tallenteella nähdään yhtäkkiä, kuinka kaksikon takana tapahtuu hurja auto-onnettomuus, jonka seurauksena kaksi autoa syöksyy heitä kohti.\nParivaljakon onneksi kumpikaan auto ei kuitenkaan kuin ihmeen kaupalla osu heihin. Skootterilla liikkeellä olleet eivät jääneet onnettomuuspaikalle katsomaan loukkaantuiko kukaan hurjassa onnettomuudessa, vaan he poistuivat paikalta nopeasti onnettomuuden jälkeen. Metron tietojen mukaan onnettomuudessa ollutta lava-autoa ajanut mies loukkaantui ja joutui sairaalahoitoon. Hänen tilansa ei kuitenkaan ole henkeä uhkaava.", "timestamp": "2018-03-18T11:45:37Z", "url": "https://www.stara.fi/2014/05/27/skootterikaksikon-uskomaton-tuuri/"}