{"text": "Kiinteistöliitto Pirkanmaa - Effet\nPitkäaikainen kumppanuus luo turvallisuutta\nLÄHTÖKOHTA: Kiinteistöliitto Pirkanmaalla on lähes 3000 jäsenkiinteistöä, joiden etua yhdistys paikallisesti ajaa. Aktiivinen tiedotustoiminta on yksi arvostetuimmista jäseneduista. Yhdistys on jo yli kolmen vuosikymmenen ajan julkaissut tiedotuslehteä – Pirkanmaan Kiinteistöviestiä – varmistaakseen, että jäsenkiinteistöjen päättäjillä, taloyhtiöiden hallitusten jäsenillä, on käytössään alan viimeisin tieto ja paras mahdollinen osaaminen. Lehti on Aikakauslehtien liiton jäsen ja tuo esiin ajankohtaisia taloyhtiömaailman asioita paikallisesti, yhdistyksen oman toiminta-alueen esimerkkien ja toimijoiden kautta. Lehden toimitustyö vaatii hyvin vahvaa alan osaamista ja taloyhtiömaailman tuntemusta.\nRATKAISU: Asiantuntijatiimimme on ollut mukana lehden toimitustyössä yli 20 vuotta. Tänä aikana lehteä on uudistettu ja modernisoitu useaan otteeseen. Viimeisin isompi uudelleenkonseptointi tehtiin vuonna 2016. Asumisen ja toimitilojen viestintään erikoistunut asiantuntijatiimimme vastaa lehden toimituksellisesta sisällöstä ja visuaalisesta ilmeestä. Lehti on jäsenten luettavissa myös sähköisenä versiona.\nMUUTA: Pirkanmaan Kiinteistöviestin sisällöntuotannon lisäksi olemme tuottaneet Kiinteistöliitto Pirkanmaalle paljon muitakin sisältöjä. Vastaamme vuosittain Pirkanmaan kerros- ja rivitaloasuntoihin jaettavan, taloyhtiöasioita käsittelevän TaloyhtiöNyt-lehden visuaalisesta ilmeestä ja osin myös toimituksellisesta sisällöstä. Toteutimme yhdistyksen 100-vuotishistoriikin ”Vaikuttamisen vuosisata” ja yli 20-vuotisen yhteistyömme aikana yhdistys on tilannut meiltä erilaisia jäsenhankintamateriaaleja, kutsuja, lehti-ilmoituksia, roll-upeja, oppaiden taittoja, valokuvauksia, logosuunnittelua sekä monia muita viestintään ja visuaaliseen ilmeeseen liittyviä toteutuksia. Olemme myös olleet kouluttamassa viestinnän eri osa-alueita taloyhtiöpäättäjille.\nKiinteistöliitto Pirkanmaan lisäksi lehtiyhteistyössä on mukana Kiinteistöliitto Etelä-Pohjanmaa. Teemme viestintäyhteistyötä Kiinteistöliiton alueellisten organisaatioiden kanssa myös Lounais-Suomessa sekä Uudellamaalla.\n”Kumppani, johon voi aina luottaa”\n”Yhteistyömme on hyvin syvällistä kumppanuutta. Effet on taloyhtiömaailman asiantuntija, joka tuntee jäsenistömme tarpeet, osaa lähestyä asioita oikeasta näkökulmasta ja kertoa ne ymmärrettävällä tavalla,” kuvaa Kiinteistöliitto Pirkanmaan toiminnanjohtaja Jorma Koutonen.\n”Heidän asiantuntemuksensa tekee kumppanuudesta erityisen. Vaikka eteen tulisi yllättäviäkin asioita ja nopeita muutoksia, voimme aina luottaa, että heiltä löytyy ratkaisu. Vahvan osaamisen lisäksi juuri kumppanuuden tuoma turvallisuus on yksi seikka, jonka vuoksi yhteistyömme on jatkunut näin pitkään.”\n”Välillä meillä on nopeita tarpeita. Effet on aina pystynyt palvelemaan meitä. Joskus kireistäkin aikatauluista huolimatta työn laatu ja jälki pysyvät aina korkealla tasolla”, Koutonen toteaa.", "timestamp": "2019-03-20T20:17:27Z", "url": "https://effet.fi/tyot/kiinteistoliitto-pirkanmaa/"}