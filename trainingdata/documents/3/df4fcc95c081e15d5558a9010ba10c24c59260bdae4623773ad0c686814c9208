{"text": "Foodoran ruokalähetit jatkavat kiistelyä tuntipalkasta – nyt tukea haetaan ravintoloilta - Talous | HS.fi\nJulkaistu: 12.10. 13:46\nRuokalähettipalvelu Foodoran kiista lähettiensä kanssa saa uusia muotoja. Nyt osa läheteistä ilmoittaa hakevansa tukea Foodoran käyttämiltä ravintoloilta.\nLähettien tiedotteessa ilmoitetaan, että Foodora ei ole vastannut vaatimuksiin, joten ”kampanja siirtyy toiseen vaiheeseen”.\nKiistan taustalla on Foodoran kesällä tekemä päätös pienentää arkisin tuntitaksaa kahdeksasta seitsemään euroon.\nFoodora perusteli tuolloin HS:llehttps://www.hs.fi/talous/art-2000005817919.html sähköpostissaan tuntipalkkion pienentämistä sillä, että yhtiö on ”optimoinut” samanaikaisesti työskentelevien lähettien määrää ja kuljetusreittejä.\n”Uskomme myös, että pitkällä tähtäimellä muutos tarjoaa parempia ansaintamahdollisuuksia lähettikumppaneillemme”, yhtiö selitti.\nFoodora muutti palkkioita niin, että tuntitaksaa pienennettiin eurolla mutta lähetyskohtaista provisiota kasvatettiin 20 sentillä 2,20 euroon.\nNyt lähetit kertovat lähestyvänsä suoraan ravintoloita.\n”Pyydämme ravintoloita julkisesti ilmaisemaan tukensa läheteille tai lähestymään suoraan Foodoraa lähettien puolesta”, he kertovat tiedotteessaan.\nLähetit aikovat kokoontua lauantaina Helsingissä Foodoran toimiston luona. Sen jälkeen tarkoituksena on kiertää yhtiön käyttämissä ravintoloissa.\n”Ihmisille ruoan toimittaminen ravintoloista kotiin on mielestämme loistava ajatus, ja teemme sitä mielellämme, mutta emme millä tahansa ehdoilla ja huonoilla korvauksilla”, kampanjan tiedotteessa kerrotaan.\nOsa Foodoran läheteistä toimii yhteistyössä Vapaa syndikaattihttps://vapaasyndikaatti.noblogs.org/vapaa-syndikaatti/ -nimisen järjestön kanssa.\nPuhemiehenä kampanjassa ollut Tuomas Tamminen https://www.hs.fi/haku/?query=tuomas+tamminenkertoo, että mukana on noin 35 lähettiä, joista osa tekee edelleen töitä Foodoralle.\n”Kampanjamme on kuitenkin huolestuttanut Foodoraa sen verran, että se on useampaan otteeseen lähettänyt freelancer-läheteilleen viestin, jossa vakuutellaan, että esiin tuomiimme epäkohtiin puututaan sisäisesti”, Tuominen kirjoittaa HS:lle viestissään.\nTuomisen mukaan Foodora ei ole kuitenkaan ole halunnut tavata kampanjan edustajia ja neuvotella työoloista.\nAikaisemmassa mielenilmauksessa oli HS:n uutisen mukaan kourallinen ihmisiä.\nFoodoran edustaja Nora Särkkä https://www.hs.fi/haku/?query=nora+sarkkasanoo, ettei yhtiö voi olla varma, miten kattavasti kampanja edustaa sen käyttämiä lähettejä.\n”Olemme aloittaneet keskustelut sisäisesti suoraan lähettikumppaneidemme kanssa ja keränneet heiltä palautteen. Käymme parhaillaan palautteita läpi ja aiomme lähikuukausien sisään kertoa parannuksista, joita teemme palautteen perusteella”, Särkkä ilmoittaa HS:lle sähköpostiviestissä.\nSärkkä pahoittelee lähettien aikeita lähestyä ravintoloita kampanjassaan.\n”Ravintolakumppanimme ovat täysin ulkopuolisia meidän ja lähettikumppaneidemme sopimuksiin liittyen. Mielestämme onkin ikävää, jos heille aiheutuu tästä minkäännäköistä vaivaa. Haluamme jatkossakin keskittyä viemään keskustelua eteenpäin sisäisesti suoraan kaikkien lähettikumppaneidemme kanssa”, Särkkä kirjoittaa.\nLäheteistä suurin osa ei ole työsuhteessa Foodoraan, vaan he työskentelevät yrittäjinä. Foodora perustelee yrittäjyyttä joustavuudella ja vapaudella, jota tämä tarjoaa läheteille.\nToisaalta Foodora voi muuttaa yrittäjälähettien palkkioita ilmoitusluonteisesti, eivätkä vakuutukset ole pakollisia.\nFoodoran omistaa saksalainen Delivery Hero -yhtiö. Foodora ei kerro käyttämiensä lähettien lukumäärää.\n6.9. 17:57\nAlustatalous Seuraa\nTekniikan kehitys ja uudet sopimukset vauhdittavat tuulivoimaa – Kannukseen nousee Suomen kolmas voimala ilman valtion tukea 28.8.2018", "timestamp": "2018-10-20T01:05:38Z", "url": "https://www.hs.fi/talous/art-2000005861981.html"}