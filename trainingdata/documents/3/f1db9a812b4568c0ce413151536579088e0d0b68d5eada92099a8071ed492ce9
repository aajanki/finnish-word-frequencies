{"text": "Tule meille kehittämään taloushallinnon sovellusta budjetointiin ja ennustamiseen!\nHaemme Navita-tiimiimme ulkoisen ja sisäisen laskennan osaajaa. Vastuullasi on varmistaa korkea laatutaso ja ennuste- ja raportointiominaisuuksien jatkuva kehittäminen Navita-tuotteessamme, jolla tuemme asiakkaidemme budjetointi- ja ennustamisprosesseja sekä sisäistä raportointia.\nBusiness Analystin tehtävässä koordinoit, innovoit ja kehität pilvipalvelua yhdessä tuotekehitystiimin ja asiakkaiden kanssa. Toimenkuvaasi kuuluvat tehtävät alkaen alkuvaiheen määrittelytyöstä ja jatkuen koko kehitystyön ajan julkaisuun ja dokumentointiin asti.\nTehtävässä menestyminen edellyttää hyvää ymmärrystä taloushallinnon raportointi- ja ennustamistarpeista ulkoisen ja sisäisen laskennan alueelta sekä sujuvaa englanninkielen taitoa. Sinulla on jo mahdollisesti aiempaa kokemusta ennustamisprosesseista, taloushallinnon raportoinnista tai vastaavien järjestelmien tuotekehityksestä.\nOdotamme sinulta määrätietoista ja aktiivista asennetta sekä hyvää organisointi- ja paineensietokykyä. Olet kiinnostunut yksityiskohdista, mutta näet myös niiden yläpuolelle hahmottaen kokonaisuuksia. Kykenet itsenäiseen työskentelyyn ja sinulla on halu ja kyky toimia “tulkkina” asiakastarpeiden ja ohjelmistokehittäjiemme välillä. Tehtävässä työskentelet osana kansainvälistä sitoutunutta tiimiä, jonka jäsenistä kaksi työskentelee Helsingissä.\nTyösuhde on vakituinen ja työpaikka sijaitsee Helsingin ydinkeskustassa. Hae paikkaa viimeistään 24.1.2018 mennessä, käsittelemme hakemuksia jo hakuaikana.\nLisätietoja tehtävästä antaa (englanniksi) Team Manager Jonas Lögdberg, jonas.logdberg@visma.com, puh. +46 709 25 32 31.", "timestamp": "2018-01-16T13:41:41Z", "url": "https://rekry.saima.fi/vismahome/open_job_view.html?did=6600&lang=fi&id=0000261&jc=5"}