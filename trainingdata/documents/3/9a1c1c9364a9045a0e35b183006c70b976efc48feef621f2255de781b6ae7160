{"text": "Tampereen ja Pirkanmaan EU-toimisto hakee Brysseliin harjoittelijaa syksylle 2019 - Tampere Region\nTampereen ja Pirkanmaan EU-toimisto hakee Brysseliin harjoittelijaa syksylle 2019\nTampereen ja Pirkanmaan EU-toimisto (Tampereen kaupunki)\nEU-yhteysjohtaja Hannele Räikkönen\nTampereen ja Pirkanmaan EU-toimisto, 19-21 rue du Luxembourg, 1000 Bryssel, Belgia\n+358-40-7763446\nwww.tampere-region.eu\nLyhyt tehtävän kuvaus:\nHarjoittelija Tampereen ja Pirkanmaan EU-toimistoon Brysseliin\nHarjoittelun/tehtävän kuvaus:\n• EU-politiikan ja EU-rahoitusohjelmien seuraaminen\n• EU-toimiston uutiskirjeen, nettisivujen ja sosiaalisen median kanavien päivittäminen\n• Vierailuohjelmien laatiminen\n• Hanketoiminnan edistämisessä avustaminen\n• Yhteydenpito eri toimijoihin ja verkostoihin\n• Toimiston hallinnolliset tehtävät\n• Muut harjoittelijan kanssa sovittavat tehtävät\n2.9.2019-31.1.2020 (5kk)\nHarjoittelijan tulee olla Tampereen yliopiston perustutkinto-opiskelija. Edellytämme harjoittelijalta yleistä Pirkanmaan aluetuntemusta, hyviä viestintävalmiuksia (esim. hyvät atk-taidot ja tavallisimmat tekstinkäsittelyohjelmat), vahvaa suomen ja englannin kielen suullista ja kirjallista taitoa ja katsomme eduksi muiden kielten, erityisesti ranskan, osaamisen. Kiinnostus Euroopan unionia ja kansainvälisiä kysymyksiä sekä aluekehittämistä kohtaan on tärkeää. Etsimme motivoitunutta ja oma-aloitteista harjoittelijaa, joka on kiinnostunut työskentelemään kansainvälisessä ympäristössä.\nTämä harjoittelu on Tampereen yliopiston rahoittama. Valitsemme harjoittelijan sellaisten hakijoiden joukosta, jotka eivät ole vielä suorittaneet yliopiston tukemaa harjoittelua. Lisätietoa EU-toimistosta.\nTyönantaja maksaa harjoittelusta 1611,52 €/kk sekä järjestää vakuutuksen. Harjoittelija vastaa itse matka-, majoitus- ja terveydenhuoltokuluistaan.\nSuomenkieliset hakemukset pyydetään lähettämään viimeistään määräaikaan (26.4.2019) mennessä yhteyshenkilön sähköpostiin. Työhaastattelut pyritään tekemään Tampereella viikon 19 aikana. Myös puhelinhaastattelut ovat mahdollisia.", "timestamp": "2020-08-14T16:15:27Z", "url": "https://tampere-region.eu/uutiset/tampereen-ja-pirkanmaan-eu-toimisto-hakee-brysseliin-harjoittelijaa-syksylle-2019/"}