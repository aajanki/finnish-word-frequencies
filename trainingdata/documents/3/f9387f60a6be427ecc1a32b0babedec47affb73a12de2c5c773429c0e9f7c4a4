{"text": "Laki työntekijän eläkelain muuttamisesta 634/2009 - Säädökset alkuperäisinä - FINLEX ®\nOlet tässä: Finlex › Lainsäädäntö › Säädökset alkuperäisinä › 2009 › 634/2009\nmuutetaan 19 päivänä toukokuuta 2006 annetun työntekijän eläkelain (395/2006) 11 §:n 1 momentti, 37 §, 52 §:n 2 momentti, 76 §:n 3 momentti, 81 §:n 1 momentti, 105―110 §, 111 §:n 3 momentti, 126 §:n 3 momentti, 129 §:n 1 momentti, 182 §:n 1 momentin 4 kohta, 191 §:n 4 momentti ja 203 §:n 1 momentti,\nsellaisina kuin niistä ovat 37 ja 107―109 § osaksi laissa 1274/2006, sekä\nTyöntekijällä on oikeus jäädä vanhuuseläkkeelle 63―68 vuoden iän täyttämistä seuraavan kalenterikuukauden alusta, varhennetulle vanhuuseläkkeelle 62 vuotta täytettyään tai lykätylle vanhuuseläkkeelle 68 vuoden iän täyttämistä seuraavan kalenterikuukauden jälkeen. Vanhuuseläkkeen ja varhennetun vanhuuseläkkeen myöntämisen edellytyksenä on, ettei työntekijä enää ole siinä työsuhteessa, josta hän jää eläkkeelle. Sen estämättä, mitä 8 §:n 3 momentissa ja edellä tässä momentissa säädetään, vakuutetun luottamustoimen jatkaminen ei estä aikaisemmin päättyneiden työsuhteiden perusteella karttuneen vanhuuseläkkeen myöntämistä.\nJos työntekijä on kuulunut sekä yksityisten alojen työeläkelain että 3 §:n 2 momentin 1―3 tai 5 kohdassa tarkoitetun julkisten alojen työeläkelain mukaiseen eläketurvaan, työntekijä saa yksityisten alojen ja edellä mainittujen julkisten alojen työeläkelakien mukaisesta eläketurvastaan päätösyhdistelmän. Päätösyhdistelmän antava eläkelaitos (viimeinen eläkelaitos) myös maksaa päätösyhdistelmän mukaiset eläkkeet ja hoitaa eläkkeisiin liittyvät muut eläkelaitoksen tehtävät. Lisäksi viimeinen eläkelaitos ratkaisee ja maksaa 74 §:ssä mainitun palkattoman ajan perusteella karttuneen eläkkeen sekä valtion varoista suoritettavasta eläkkeen korvaamisesta alle kolmivuotiaan lapsen hoidon tai opiskelun ajalta annetun lain mukaan karttuneen etuuden.\nLain 37, 105―107, 107 a, 107 b ja 108―110 §, 111 §:n 3 momentti, 126 §:n 3 momentti ja 129 §:n 1 momentti tulevat kuitenkin voimaan 1 päivänä tammikuuta 2012 ja niitä sovelletaan eläkehakemukseen, joka tulee vireille mainittuna päivänä tai sen jälkeen. Edellä mainittujen lainkohtien sijasta sovelletaan kuitenkin ennen tämän lain voimaantuloa voimassa olleita vastaavia säännöksiä, jos työntekijällä ei ole työeläkelakien mukaisia työansioita vuoden 2004 jälkeen.\n11 § - Oikeus vanhuuseläkkeeseen37 § - Työkyvyttömyyseläke julkisten alojen työeläkelakien mukaan myönnetyn eläkkeen perusteella52 § - Työkyvyttömyyseläkkeen muuttuminen vanhuuseläkkeeksi76 § - Tulevan ajan eläkkeen perusteena olevat ansiot81 § - Työkyvyttömyyseläkkeen kertakorotus105 § - Päätös ja sen tiedoksianto106 § - Työskentelyä vain yksityisten alojen työeläkelakien mukaisilla aloilla107 § - Työskentelyä sekä yksityisten että julkisten alojen työeläkelakien mukaisilla aloilla107 a § - Viimeisen eläkelaitoksen määräytyminen107 b § - Työansioihin luettavat ansiot108 § - Neuvotteluvelvollisuus109 § - Eläkettä maksavan eläkelaitoksen toimivalta uutta eläkettä myönnettäessä110 § - Sopimismahdollisuus111 § - Eläketurvakeskuksen ratkaisuvalta ja tarkemmat säännökset126 § - Aiheettomasti maksetun eläkkeen takaisinperintä129 § - Muutoksen hakeminen viimeisen eläkelaitoksen päätösyhdistelmään ja EU-päätösten yhteenvetoon182 § - Työttömyysvakuutusrahaston maksu191 § - Sovellettavat säännökset203 § - Tietojen antaminen vakuutusyritysryhmän sisällä", "timestamp": "2019-02-22T16:22:10Z", "url": "http://www.finlex.fi/fi/laki/alkup/2009/20090634"}