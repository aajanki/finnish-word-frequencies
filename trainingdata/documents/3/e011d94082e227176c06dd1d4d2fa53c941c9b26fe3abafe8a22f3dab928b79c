{"text": "﻿ Avun matka Haitin hurrikaanialueilla - Kirkon Ulkomaanapu\nEtusivu › Ajankohtaista › Kuvareportaasit › Avun matka Haitin hurrikaanialueilla\nHaitiin kuukausi sitten iskenyt hurrikaani Matthew tuhosi sadon ja aiheutti kovan ruokapulan köyhässä maassa. Miten apumme saavuttaa ihmiset Haitin vaikeakulkuisilla hurrikaanialueilla? Katso kuvat!\nAvustuskuljetusta valmistellaan Les Cayesin lentokentällä.\nNämä tarvikkeet pitää saada kuljetettua läheiselle vaikeakulkuiselle saarelle, joka kärsi pahoin hurrikaanissa.\nHätäaputarvikkeet lähtevät matkaan YK:n helikopterilla.\n1,4 miljoonaa ihmistä on hätäavun tarpeessa Haitissa. Yli 100 000 alle viisivuotiaalla lapsella on aliravitsemusriski ja 175 000 on menettänyt kotinsa. Haiti on läntisen pallonpuoliskon köyhin maa.\nRosade Volnayn, 66 ja hänen miehensä Wilfrid Lubiyn, 71, talon päälle on kaatunut puu. Heidän kotikylässään Tibissä 72 ihmistä nukkuu yöt kylän kirkossa, koska hirmumyrsky vei kodit.\nKirkon Ulkomaanapu jakaa hätäapua Chantalissa yhdessä saksalaisen sisarjärjestö DKHn kanssa.\nHirmumyrskystä kärsineet perheet saavat ruokaa, muovipressuja, täkkejä, hygieniatarvikkeita ja vedenpuhdistustabletteja.\nIhmiset jonottavat avustustarvikepaketteja Chantalissa.\nHelpotus näkyy ihmisten kasvoilta, kun paketti on saatu.\nHätäapua jaetaan Saut Maturinissa.\nTarvikkeet kuljetetaan kotiin tavallisesti kävellen, usein vaikeakulkuisessa maastossa.\nPahvilaatikossa ollut muovipressu otetaan heti käyttöön.\nSe levitetään hurrikaanin viemän katon paikalle.\nKuvat: Thomas Lohnes /DKH\nHurrikaani Matthew iski Haitiin erityisen huonoon aikaan, koska sadonkorjuuaika oli juuri tulossa. YK:n arvion mukaan sateet ja tulvat veivät mukanaan 80–100 prosenttia hirmumyrskyn koettelemien alueiden sadosta.\nUlkomaanapu on tähän mennessä jakanut Haitissa 2 000 ruokapakkausta. Pakkauksissa on 10 kiloa riisiä, puoli kiloa ruokaöljyä, 2 kiloa papuja, suolaa ja tomattipyreetä. Sisältö riittää viiden hengen perheelle viikoksi.\nAvusta on tähän mennessä hyötynyt kymmenen tuhatta ihmistä.\nLähetä viesti APU numeroon 16499 (10 e). Lähetä viesti LAHJOITUS numeroon 16499 (20 e). Tee lahjoitus verkossa Haitin hurrikaani -keräykseen tai lahjoita tilille Nordea FI33 1572 3000 5005 04, viestiksi ’Haitin hurrikaani’.", "timestamp": "2019-09-18T09:45:20Z", "url": "https://www.kirkonulkomaanapu.fi/ajankohtaista/kuvareportaasit/avun-matka-haitin-hurrikaanialueilla/"}