{"text": "Pariskunta jäi kiinni ovelasta lastenvaunukikasta Lahdessa, vaunujen sisältö selvisi: Lasta siellä ei tosiaan siis ollut - Kotimaa - Ilta-Sanomat\nPariskunta jäi kiinni ovelasta lastenvaunukikasta Lahdessa, vaunujen sisältö selvisi: Lasta siellä ei tosiaan\nKuvituskuva lastenvaunuista. (KUVA: COLOURBOX)\nIS uutisoi jo viikonloppuna lahtelaisessa kaupassa lastenvaunujen kanssa liikkuneesta suomalaispariskunnasta. Lastenvaunujen sisältä ei löytynyt kuitenkaan vauva, vaan jotain ihan muuta.\nPoliisi on saanut selvitettyä asian, ja tapahtumienkuvat ovat tarkentuneet.\nVanhempi rikoskonstaapeli Juha Toivonenhttps://www.is.fi/haku/?query=juha+toivonen kertoo Hämeen poliisilaitokselta, että vuonna 1987 syntynyt nainen ja vuonna 1975 syntynyt mies menivät perjantai-iltapäivällä lahtelaisen kaupan kassalle, mutta kaupan hälytyslaitteet alkoivat soimaan.\nPariskunta oli lähdössä jo poispäin, kun kassatyöntekijä pyysi miestä takaisin.\n– Mies tuli suosiollisesti takaisin. Mitenkään ei tarvinnut painia, Toivonen kertoo.\nJONKUN ajan kuluttua mieskin lähti kaupasta pois ja lastenvaunut jäivät kassalle.\n– Silloin se meni jonkinlaiseksi juoksuksi, Toivonen selvittää.\nVartija sai miehen kiinni, mutta nainen ehti mennä menojaan.\nKun asiaa ryhdyttiin tutkimaan tarkemmin, ilmeni, ettei lastenvaunujen sisällä ollut suinkaan vauva, vaan varastettua omaisuutta 313,90 euron arvosta.\n– Siellä oli sähköhammasharja (59,95 euroa), hammasharjan vaihtopäitä (24,95) euroa ja matkapuhelin (229 euroa), Toivonen sanoo.\nTÄMÄN lisäksi lastenvaunut oli vuorattu foliolla, jonka tarkoituksena oli estää hälytinlaitteiden piippaaminen. Tämä yritys siis kuitenkin epäonnistui. Asiaa tutkitaan varkautena sen suunnitelmallisuuden takia. Ilman suunnitelmallisuutta kyseeseen olisi saattanut tulla lievempi rikosmuoto, eli näpistys.\n– Asiaa tutkitaan varkautena, koska lastenvaunut on vuorattu vahvasti foliopaperilla. Se on laitettu hälytinlaitteiden estämiseksi, mutta siitä huolimatta hälytinlaitteet ovat toimineet, Toivonen selvittää.\n– Lasta siellä lastenvaunuissa ei tosiaan siis ollut. Tässä on siis hyväuskoisuutta käytetty hyväksi. Siinä voi olla jonkinmoinen kynnys mennä tarkistamaan niitä (lastenvaunuja), jos siellä olisikin pienokainen päiväunilla, Toivonen selvittää.\nNAINENKIN saatiin lopulta tavoitettua asian tiimoilta sunnuntaina. Pariskunta on myöntänyt osallisuutensa tapahtumiin.\n– He ovat yhdessä tuumin olleet niin sanotusti hankintamatkalla, Toivonen toteaa.\nAsia siirtyy lähipäivinä syyttäjälle syyteharkintaan.\n– Asiasta puuttuu vielä kaupan vaatimukset, mutta muuten tämä on meidän puolesta selvitetty asia, Toivonen kertoo.", "timestamp": "2017-10-20T23:20:49Z", "url": "https://www.is.fi/kotimaa/art-2000001269514.html"}