{"text": "Rauman Työväen Urheilijat – Wikipedia\nLajit hiihto, suunnistus, yleisurheilu, salibandy\nPuheenjohtaja Miika Rantanen\nRauman Työväen Urheilijat (lyh. RTU) on vuonna 1929 perustettu raumalainen urheiluseura. Seurassa on nykyään neljä jaostoa; suunnistus, yleisurheilu, hiihto ja salibandy. Aikaisemmin sen ohjelmaan ovat kuuluneet muun muassa nyrkkeily, paini sekä jalkapallo.\n4 Seuraa edustaneita urheilijoita\nRTU:n juuret menevät jo vuoteen 1912, jolloin Rauman lasitehtaan ja Vuojoki Gods Oy:n sahan työläiset perustivat urheiluseura Rauman Toiveen. Vuonna 1919 Toive oli mukana perustamassa TUL:n Satakunnan piiriä.\nSeura joutui myöhemmin kommunistisen Työläisurheilun Yhtenäisyyskomitean haltuun, ja lopetettiin 1930-luvulla kommunistilakien nojalla. Paikallinen sosialidemokraattinen työväenyhdistys perusti vuonna 1929 toisen seuran, Rauman Työväen Urheilijat.[1]\nJalkapallossa RTU on pelannut yhden kauden Mestaruussarjassa ja yhden toiseksi korkeimmalla sarjatasolla Suomensarjassa. Vuonna 1948 seura osallistui aluksi Työväen Urheiluliiton mestaruussarjaan, jonka kahdeksan parasta pelasivat myöhemmin Suomen Palloliiton joukkueiden kanssa Suomen mestaruudesta. TUL:n mestaruuden voittanut RTU sijoittui yhteisessä sarjassa yhdenneksitoista ja putosi.\nSeura oli ensimmäinen Mestaruussarjassa pelannut Palloliiton Satakunnan piirin joukkue. Kyseinen kausi on myös ainoa, jolloin raumalainen seura on nähty pääsarjatasolla.\nPerinteisten lajien rinnalle seuran toimintaan otettiin vuonna 2013 salibandy ja perustettiin miesten joukkue nimeltään RTU Hornets. Toimintaa on tarkoitus laajentaa myös junioreihin.\nSeuraa edustaneita urheilijoita[muokkaa | muokkaa wikitekstiä]\nMauno Kettunen, nyrkkeily\nMatti Kuusio, paini\nSulo Leppänen, paini\nPentti Rekola, yleisurheilu\nAleksanteri Repo, paini\nHarry Reunanen, jalkapallo\nRauman Työväen Urheilijoiden kotisivut\n↑ 80-vuotias RTU luottaa yhteistyöhön nuorisourheilun kehittämisessä 13.8.2009. Länsi-Suomi. Viitattu 30.8.2012.\nNoudettu kohteesta ”https://fi.wikipedia.org/w/index.php?title=Rauman_Työväen_Urheilijat&oldid=18172649”\nSivua on viimeksi muutettu 25. toukokuuta 2019 kello 11.01.", "timestamp": "2019-06-16T21:11:14Z", "url": "https://fi.wikipedia.org/wiki/Rauman_Ty%C3%B6v%C3%A4en_Urheilijat"}