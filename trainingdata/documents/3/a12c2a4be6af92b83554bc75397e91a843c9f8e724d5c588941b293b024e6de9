{"text": "18.2.2016 – Nuoren naisen rintasyöpä.\nPäivä: 18.2.2016\nOlen miettinyt, miten voi tunnistaa epänormaalin eturauhasen? Eturauhasssyöpä on miesten ykkössyöpä ja huomatessaan epänormaalin eturauhasen, nuoriakin miehiä kehotetaan hakeutumaan tutkimuksiin.\nMutta miten voi tietää onko oma eturauhanen epänormaali, esim. suurentunut? Eturauhasen tutkimus tehdään sormella peräaukon kautta, se on tuttu juttu, mutta en minä ainakaan tiedä miltä normaalin eturauhasen pitäisi tuntua, saatika sitten epänormaalin.\nMihin sitä omaa eturauhasta pitäisi verrata, jos ei ole kokemusta muista eturauhasista?\n”Tuseerauksella eli peräaukon kautta tapahtuvalla tunnustelulla arvioidaan eturauhasen koko, aristavuus ja mahdolliset ylimääräiset kyhmyt.”\nJuuh, elikkäs… Pitäiskö kysyä kaverilta, että ”Hei, antaisitko vähän sormeilla sun eturauhasta, kun mä haluaisin tietää miltä eturauhasen pitäis tuntua? Olis kiva verrata sun eturauhasta tähän mun omaan.”\nJärjestäis mukavan ja läheisen illan kaverin kanssa, eturauhasen tunnustelun merkeissä. Vähän rauhallista musiikkia soimaan taustalle, viiniä, pikkupurtavaa, liukuvoidetta.\nMulla ei ole eturauhasta, joten pohdin tätä ihan vaan teoriassa. Rinnat oli paljon helpompi tutkia käsikopelolla, joskin rintakudoksen sekaan voi pieni kasvain piiloutua ja jäädä huomaamatta.", "timestamp": "2020-01-18T22:36:52Z", "url": "https://rinnanmitalla.com/2016/02/18/"}