{"text": "puola - Seikkailumielellä\nOlen viime vuosina valinnut majapaikakseni yhä harvemmin hotellin ja suunnannut sen sijaan hostelliin tai Airbnb-huoneistoon, mutta helmikuisella Krakovan reissulla päädyin pitkästä aikaa hotellin hellään huomaan. Ja valitsinpa niin hyvän hotellin, että halusin jakaa tämän ilon muillekin! Epäselvyyksien välttämiseksi tässä kohtaa lienee hyvä mainita, että kyseessä ei ole yhteistyö tai muukaan kaupallinen kuvio, vaan kirjoitan tämän täysin omasta ilostani. Continue Reading\nKrakovasta on vaikea sanoa montaakaan sanaa mainitsematta kaupungin juutalaisia. Aina toiseen maailmansotaan asti jopa joka neljäs Krakovan asukas oli juutalainen, kunnes natsit ajoivat heidät Auschwitziin ja muille läheisille tuhoamisleireille, kutistaen kaupungin juutalaispopulaation vain murto-osaan entisestä. Sodan jälkeen juutalaisyhteisö on alkanut hitaasti elpyä ja juutalainen kulttuuri on pikkuhiljaa palannut etenkin perinteisiin juutalaiskaupunginosiin. Krakovan juutalaisten historiaan pääseekin parhaiten tutustumaan vierailemalla juurikin Krakovan vanhoissa juutalaiskortteleissa, Kazimierzissa ja Podgorzessa. Historian lisäksi näiltä alueilta löytää myös lukuisia ravintoloita ja kuppiloita, joista monet edustavat nykyään kaupungin parhaimmistoa. Continue Reading", "timestamp": "2019-07-18T18:13:54Z", "url": "https://www.rantapallo.fi/seikkailumielella/tag/puola/"}