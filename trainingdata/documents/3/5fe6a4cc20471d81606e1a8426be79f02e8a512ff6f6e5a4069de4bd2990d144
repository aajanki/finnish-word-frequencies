{"text": "Syksyn katsotuin ruokaohjelma yhdisti kumppanit ja kotileipurit - Spotti - MTVuutiset.fi\nSyksyn katsotuin ruokaohjelma yhdisti kumppanit ja kotileipurit\nMenestystarinat Published 20.02.2014 13:45\nViime syksyn katsotuin ruokaohjelma Koko Suomi leipoo yhdisti menestyksekkäästi ohjelman yhteistyökumppanit ja sarjaa katsoneet kotileipurit. OBH Nordica Oy halusi kasvattaa uuden yleiskoneen myyntiä ohjelmayhteistyöllä. Martinex Oy haki yhteistyöllä Iloleipuri-tuotemerkilleen ”uutta potkua”.\nHeidi Stirkkinen, maajohtaja OBH Nordica Finland Oy:\n”Tavoitteena Hercules-yleiskoneen myynnin kasvattaminen”\n”Yhteistyön tavoitteena oli OBH Nordican Hercules-yleiskoneen tunnettuuden ja myynnin kasvattaminen erityisesti kotona leipovien kuluttajien keskuudessa. Tämän päätuotteen lisäksi tavoitteenamme oli saada ohjelmaympäristössä kattavaa näkyvyyttä laajemmalle leivonnassa hyvinä apureina toimivien keittiötuotteiden valikoimalle.”\n”Ohjelmayhteistyöhön liittyvän tv- ja verkkomedianäkyvyyden lisäksi meillä oli myymälöissä yhteismarkkinoinnillinen on-pack promootio, ja vähittäiskauppa nosti Hercules-yleiskonetta aktiivisesti omiin ketjukampanjoihinsa. Kuluttajille järjestimme Suuren CupCake-kilpailun Facebookissa. Sinne ohjattiin bannereilla ja siitä vinkattiin ohjelmayhteistyö-tunnisteessa.”\n”Hercules-yleiskoneen jakelupeitto ja myynti kehittyivät erittäin positiivisesti syksyllä ja joulukaupassa vahvistimme markkinaosuuttamme keittiön yleiskoneissa entisestään. Vähittäiskauppa oli erittäin tyytyväinen Herculekseen yhtenä joulukaupan vetovoimaisista tuotteista.”\n”Tavoitimme hienon määrän suomalaisia leivonnasta innostuneita kuluttajia - myös tykkääjien määrä kasvoi Facebook-sivuillamme selvästi.”\nRiia Sandström, toimitusjohtaja Martinex Oy:\n”Uutta potkua Iloleipuri-tuotemerkillemme”\n”Haimme Iloleipuri-tuotemerkillemme uutta potkua, jossa mielestämme onnistuttiin. Sisäisiä haasteita kampanjalle aiheutti tosin meidän päässä yhteyshenkilön vaihto, joten emme mielestäni saaneet aivan parhainta mainosta aikaiseksi.”\n”Ohjelmayhteistyön alku-ja lopputunnisteet sekä mainoskatkotunnisteet. MTV3.fissä näkyvyyttä ohjelman sivulla sekä mainosnäyttöjä kohdennettuna naiskohderyhmälle ja Koko Suomi Leipoo -sisältöä Katsomosta katsoville. Pre-roll-tunnisteet ohjelman Katsomo-käynnistysten yhteydessä.\n”Tuotesijoittelunäkyvyytenä leipojilla oli käytössään Iloleipurin leivontatarvikkeita kakkuvuoista suteihin. Lisäksi meillä oli esittelyitä ja muuta promootiota kaupoissa.”\n”Ytimekkäästi: myynti kasvoi!”\nKoko Suomi leipoo saa jatkoa\nMTV3-kanavalla nähty Koko Suomi leipoo oli viime syksyn katsotuin ruokaohjelma. Se sai syksyn aikana noin 660 000 katsojaa per jakso (sis. eri esityskerrat ja tallennekatselun). Päätösjakso teki sarjan katsojaennätyksen 589 000 keskikatsojamäärällä.\nOhjelma kiinnosti erityisesti 10−54-vuotiaita naisia, joissa ohjelman katsojaosuus oli MTV3-kanavalla lähes 35 prosenttia.\nKatselutietojen lähde: Finnpanel Oy: Tv-mittaritutkimus", "timestamp": "2020-01-27T07:52:20Z", "url": "https://www.mtvuutiset.fi/spotti/menestystarinat/tutustu/artikkeli/syksyn-katsotuin-ruokaohjelma-yhdisti-kumppanit-ja-kotileipurit/4456570"}