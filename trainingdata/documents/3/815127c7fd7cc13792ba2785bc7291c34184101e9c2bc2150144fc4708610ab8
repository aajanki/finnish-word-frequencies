{"text": "Tuotannonohjauksen perusteet kahdessa päivässä - TURBO - Aalto PRO\nTiedot ja työkalut tuotannon kehittämiseen\nModernin yrityksen tuotannonohjauksessa tavoitteina ovat sekä asiakastyytyväisyys että tehokkuus. Asiakasta palvellaan hyvällä toimitusvarmuudella ja lyhyellä toimitusajalla, tehokas tuotanto puolestaan minimoi vaihto-omaisuuden ja optimoi kapasiteetin käyttöasteen.\nTurbo on kaksipäiväinen tuotannonohjauskoulutus. Kurssilla tarkastellaan monipuolisesti valmistavan yrityksen tuotantotoimintaa: tuotantostrategiat, materiaalin ja kapasiteetin ohjaus, tuotanto osana toimitusketjua sekä tuotannon mittaaminen ja kehittäminen.\nKurssiin liittyy lähiopetuksen jälkeen harjoitus, jossa tavoitteena on syventää kurssin aikana opittua ainesta soveltamalla sitä joko omaan yritykseen tai kuvitteelliseen tilanteeseen. Omasta yrityksestä tehtävät työt johtavat parhaimmillaan konkreettisiin kehitysprojekteihin yrityksessä. Kurssitodistuksen ja arvosanan lisäksi osallistuja saa työstään henkilökohtaisen kirjallisen palautteen.\nTurbo 2017 -palautekysely\nOsallistujat ovat löytäneet koulutuksesta oppeja muun muassa seuraavien osa-alueiden ymmärtämiseen ja kehittämiseen:\nVarastonhallinta ja virtaus\nTuotannon pullonkaulat\nMittarit ja ennustaminen\nwww.aaltopro.fi/turbo\nTurbo tarjoaa perustiedot teollisen yrityksen tuotannonohjauksesta ja tuotannon kehittämisestä sekä auttaa hahmottamaan tuotannon keskeisen roolin osana suurempaa kokonaisuutta asiakkaan palvelemisessa. Turbo on tehokas myös silloin, kun haluat kerrata ja päivittää tietojasi tuotannonohjauksen perusteista.\nSaat perustiedot teollisen yrityksen tuotannonohjauksesta ja tuotannon kehittämisestä\nHahmotat tuotannon keskeisen roolin osana suurempaa kokonaisuutta asiakkaan palvelemisessa\nOpit, miten muut organisaatiot kohtaavat haasteet\nKoulutuksen kohderyhmään kuuluvat tuotannonsuunnittelijat, tuotannon tiiminvetäjät ja tuotannon keskijohto, joilla ei ole teoreettisia tietoja tuotannonohjauksen perusteista tai jotka haluavat kerrata perusteet ja saada uusia ajattelumalleja. Koulutuksesta on hyötyä myös tuotantoa läheisissä toiminnoissa (esim. tilaushallinto, osto, logistiikka) työskenteleville henkilöille.\nTurbon käytyäsi hallitset tuotannonohjauksen perusteet ja voit jatkaa tietojesi ja taitojesi syventämistä Diploma in Operations Management -ohjelmassa.\nPäivä 1: Tuotannonohjausperiaatteet tuotantostrategiasta\nTuotantostrategia, tuotantojärjestelmä ja tuotannon ohjattavuus\nTuotantostrategia – tuotanto osana yrityksen kilpailukykyä\nTuotantojärjestelmä – tuotantoprosessi, tilauksen kohdennuspiste, imu- vs. työntöohjaus, tuotannon layout\nTuotannon ohjattavuus – miten voimme helpottaa tuotannon ohjaamista?\nS&OP ja materiaalinohjaus\nSales & Operations Planning – kysyntä ja tarjonta tasapainoon\nMateriaalitarpeiden määrittely ja nimikkeen ohjaustavat\nPäivä 2: Ohjauksesta tuotannon kehittämiseen\nKapasiteetinohjaus\nEri tuotantotyyppien haasteet kapasiteetinohjauksessa\nKarkeasuunnittelu ja hienokuormitus\nKapeikkoajattelu\nNopeus ja virtaus\nLean-ajattelu tuotannon kehittämisessä\nSuoritusten mittaaminen\nSystemaattinen kehittäminen ja jatkuva parantaminen\nMarja Blomqvist, Tkl, CSCP\nKouluttajakuvaus\nkL, CSCP Marja Blomqvist toimii itsenäisenä kouluttajana ja konsulttina. Hänellä on monen vuoden kokemus organisaatioiden kehitysprojektien tukemisesta sekä laaja koulutuskokemus avoimissa ja räätälöidyissä koulutuksissa.\nMarjan koulutukset ja työpajat saavat jatkuvasti erinomaisia arvosanoja sekä kiitosta käytännön ja teorian ansiokkaasta yhdistämisestä, innostuneisuudesta ja asiantuntemuksesta. Marja on toiminut vuodesta 2008 lähtien toisena pääkouluttajana Aalto PRO:n Starttipaketti lean-johtamiseen –koulutuksessa ja kouluttaa myös mm. Diploma in Operations Management -ohjelmassa. Marja on toteuttanut koulutuksia mm. Huslabille, Pohjois-Savon SOTE-piirille ja Uudenmaan Sairaalapesulalle. Marja toimii tuntiopettajana ja tekee väitöstutkimusta Aalto-yliopiston perustieteiden korkeakoulun tuotantotalouden laitoksella.\nEdellisten kurssien palautteesta poimittua:\nTeoria kohtasi käytännön, kouluttajan reaalimaailman kokemuspohja tuki/kyseenalaisti sopivasti \"mustavalkoisia\" oppikirjoja.\nParasta koulutuksessa oli luennoitsijan innostus, asiantuntemus ja työtapa, Marjaa olisi voinut kuunnella väsymättä ainakin kaksi päivää lisää.", "timestamp": "2019-06-17T20:37:31Z", "url": "https://www.aaltopro.fi/ohjelmat/tuotannonohjauksen-perusteet-kahdessa-paivassa-turbo"}