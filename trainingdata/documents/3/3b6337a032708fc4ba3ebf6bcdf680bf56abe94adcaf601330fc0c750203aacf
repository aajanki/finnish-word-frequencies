{"text": "Android Wearin suuri päivitys lähestyy – viimeinen testiversio julkaistu | Mobiili.fi\nAndroid Wearin suuri päivitys lähestyy – viimeinen testiversio julkaistu\nJanne Laakso | Julkaistu 24.1.2017, klo 21:58\nAndroid Wear 2.0 on tuomassa merkittäviä uudistuksia.\nGoogle on julkaissut viidennen ja samalla viimeisen kehittäjille suunnatun testiversion Android Wear 2.0 -käyttöjärjestelmästä. Päivityksen virallisen julkaisun on määrä tapahtua 9. helmikuuta.\nViides testiversio sisältää pääosin virheenkorjauksia, mutta mukana on nyt myös sovellustuki iOS-käyttäjille. Android Wear on ollut iOS-yhteensopiva jo vuodesta 2015, mutta Android Wear 2.0:n ansiosta kolmannen osapuolen kehittäjät voivat tarjota Android Wear -sovelluksiaan myös iPhone-käyttäjille. Google on halunnut vähentää Android Wearin riippuvuutta älypuhelimesta muun muassa niin, että kelloihin voidaan asentaa itsenäisesti toimivia sovelluksia kellon oman sovelluskaupan kautta. Kunhan kellon sovellus on tehty toimimaan itsenäisesti, voi sitä käyttää myös iPhoneen yhdistetyssä kellossa.\nOman sovelluskaupan lisäksi Android Wear 2.0 on tuomassa tuen myös Android Pay -maksuille sekä Google Assistantin, mutta nämä eivät toistaiseksi koske Suomea. Muita uudistuksia ovat muun muassa uudet älykkäät pikavastausmahdollisuudet viesteihin ja kellotauluihin laajemmin tulevat sovelluksien tiedot, joita Google kutsuu Applen tavoin komplikaatioiksi.\nAndroid Wear 2.0 -päivityksen saavien kellojen lista on jo paljastunut. Lisäksi helmikuulle odotetaan useampia uusien kellojen julkaisuja. Android Wear -päivityksen yhteydessä 9. helmikuuta odotetaan LG:n julkaisevan kaksi yhdessä Googlen kanssa kehitettyä kelloa, ja Huawein uuden kellon odotetaan saapuvan 27. helmikuuta.\nAndroid Wear 2.0 Google\nEU:lta Googlelle 4,3 miljardin sakot Android-sopimuksista – Google valittaa päätöksestä18.7.2018\nSamsung aikoo keskittyä omaan käyttöjärjestelmäänsä – ei enää Android Wear -laitteita24.5.2016\nGoogle helpottaa sarjakuvien lukemista mobiililaitteilla22.7.2016\nGooglen palveluissa ilmeni ongelmia – YouTube, Google Drive ja Gmail toimivat huonosti tai ei ollenkaan13.3.2019\nNokian perustama Vertu esitteli uuden Android-luksuspuhelimen – yllättää huipputekniikallaan\nHuhuttu teatteritila tuleekin Apple-kelloon eikä iPhoneen\nLue seuraavaksi: Nokian perustama Vertu esitteli uuden Android-luksuspuhelimen – yllättää huipputekniikallaan", "timestamp": "2020-05-26T23:39:31Z", "url": "https://mobiili.fi/2017/01/24/android-wearin-suuri-paivitys-lahestyy-viimeinen-testiversio-julkaistu/"}