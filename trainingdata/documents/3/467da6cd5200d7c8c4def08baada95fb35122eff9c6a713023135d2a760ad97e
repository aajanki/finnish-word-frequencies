{"text": "Temppeliherrain Ritarikunta, Finland [Knights Templar - Ordo Supremus Militaris Templi Hierosolymitani OSMTH] - Tunnukset\nOsumia: 3148\nTemppeliherrain ritarikunnan kansainvälisen järjestön virallinen logo.\nOtettu käyttöön kesäkuussa 2002.\nRekisteröity 20.9.2005; EU:n OHIM - viraston virallinen rekisteröinti, joka on voimassa kaikissa EU-maissa ja EU:n kanssa asianomaisen rekisteröintisopimuksen tehneissä maissa. (OHIM = The Trade Marks and Designs Registration Office of the European Union)\nLogon määrittely OHIM-rekisterissä on seuraava:\nDescription of the mark: A cross pattee in the center of the mark with the latin words \"ORDO SUPREMUS MILITARIS TEMPLI HIEROSOLYMITANI\" in a half-moon shape over the top of the cross pattee; the words \"Swiss Registry CH-660.1.972999-4\" are in a half-moon shape below the cross with a dash on either side of the word; although the cross pattee is red, color is not claimed as a feature of the mark.\nTemppeliherain ritarikunnan kansainvälisen järjestön virallinen vaakuna.\nHyväksytty ritarikunnan kansainvälisissä kokouksissa 2008-2009.\nRekisteröity 13.7.2009 numerolla VAu 998-247 USA:n Copyright Officessa.\nVaakunan seloste ja symboliikka\nHopeisella kilvellä on punainen Mantovanristi, perinteinen Temppeliherrain tunnus.\nTämä on kuvion tärkein elementti. - Kilven kummallakin sivulla on rauhan kuvastajina kaksi vihreää oliivinoksaa, jotka myös ilmaisevat yhteyttämme Yhdistyneisiin Kansakuntiin.\nKilven alapuolella on ritarikunnan punareunaisella mustalla nauhalla lyhennetty tunnuslause \"NON NOBIS DOMINE\" Psalmista 115. Näitä elementtejä verhoaa kultareunuksinen punainen, hopeavuorinen viitta (manteau, suomalaisessa heraldiikassa \"kruunajaisviitta\"), laellaan avoin kultainen kruunu ilman jalokiviä.\nViitta ja kruunu ovat ritarikunnan itsemääräämisoikeuden tunnuksia. Avoin kruunu päädyttiin valitsemaan eräiden keskiaikaisten miniatyyrikuvien mukaan symbolisoimaan Jerusalemin kuninkaan kruunua.\nVaakunan käyttöperiaate\nVaakuna on ritarikunnan College of Heralds'in suosituksesta suurmestarin ja suurkomentajan luvalla asetettu ritarikunnan julkiseen käyttöön. Käyttöohje on laadittu ja käsitelty Suurkanslian kokouksessa Lissabonissa. Sen mukaisesti tätä ns. OSMTH:n Suurta Vaakunaa käyttävät suurmestari, suurkomentaja, suurkanslian virkamiehet sekä kaikki suurpriorikunnat virallisena tunnuksenaan esim. kirjeenvaihdossaan, painetuissa tuotteissaan ja tunnusesineissään. Vaakunan ohella painotuotteissa suositellaan käytettäväksi OSMTH:n logoa, joka takaa järjestömme laillisen aseman.\nCollege of Heralds opastaa, ohjaa ja valvoo vaakunan käyttöä. Yksittäinen ritari ei käytä omana tunnuksenaan OSMTH:n Suurta Vaakunaa, ellei hänelle myönnetä käyttöoikeutta ritarikunnan luottamustehtävän vuoksi. Jokainen ritari voi liittää omaan vaakunaansa ritarikunnan ristin ripustettuna mustaan punareunaiseen nauhaan vaakunakilven alapuolelle.\nSuomen suurpriorikunnan heraldista käytäntöä ohjaa ja valvoo suurpriorikunnan heraldikko, ritariveli Anton Eskola.", "timestamp": "2019-12-05T18:22:33Z", "url": "http://temppeliherrat.fi/2015-08-05-06-00-29/tunnukset"}