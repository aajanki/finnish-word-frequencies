{"text": "Päätökset verkkovierailulisämaksujen soveltamisesta | Traficom\nViestintä Laajakaista ja puhelin Päätökset verkkovierailulisämaksujen soveltamisesta\nPäätökset verkkovierailulisämaksujen soveltamisesta\nNeljä teleyritystä (DNA, Elisa, Moi Mobiili ja Telia) ovat hakeneet Traficomilta lupaa periä verkkovierailulisämaksuja 15.6.2017 jälkeen. Kaikki neljä teleyritystä hakivat myös poikkeusluvan uusimista keväällä 2018. Hakemusten pohjalta perusteet poikkeusluvan myöntämiselle täyttyivät kaikkien yritysten osalta molemmilla hakukerroilla.\nPoikkeuslupa myönnetään, jos yritys osoittaa, että EU:n verkkovierailusäädännön noudattamisesta aiheutuu sille kohtuuttomia tappioita. Tappio on verkkovierailuasetuksen mukaan kohtuuton, jos se ylittää 3 % koko matkaviestinpalvelutoiminnan katteesta.\nKukin yritys on itse määritellyt ja perustellut hakemansa lisämaksut ja poikkeusluvat on myönnetty hakemusten mukaisesti. Kaikki yritykset osoittivat hakemuksissaan kuvaamillaan lisämaksuilla ja lisämaksujärjestelyillä, että ne eivät tulisi perimään lisämaksuja enempää kuin korkeintaan verkkovierailusta aiheutuvan nettotappion verran.\nYritysten hakemat ja niille myönnetyt enimmäislisämaksut ovat (ilman arvonlisäveroa):\nDatakäyttö enintään 6,0 €/Gt (15.4.2018-31.12.2018) ja 4,5 €/Gt (1.1.2019-14.4.2019)\nDatakäyttö enintään 4,5 €/Gt (15.6.2018–14.6.2019)\nSoitetut puhelut enintään 0,032 €/min\nLähetetyt tekstiviestit 0,01 €/kpl\nLisäksi edellytetään, että Elisa tarjoaa myös kotimaanhintaista datakäyttöä tietyn määrän sisältäviä liittymiä.\nMoi Mobiili Oy\nDatakäyttö enintään 6,0 €/Gt (15.6.–31.12.2018) ja 4,5 €/Gt (1.1.–14.6.2019)\nLisäksi edellytetään, että liittymiin sisältyy tietty minimimäärä kotimaanhintaista da-takäyttöä.\nDatakäyttö enintään 6,0 €/Gt (15.6.–31.12.2018) ja 4,0 €/Gt (1.1.–14.6.2019)\nSoitetut puhelut enintään 0,032 €/min (ei kuluttajaliittymiin)\nVastaanotetut puhelut enintään 0,0091 €/min (ei kuluttajaliittymiin)\nLähetetyt tekstiviestit 0,01 €/kpl (ei kuluttajaliittymiin)\nLisäksi edellytetään, että kuluttajaliittymiin sisältyy tietty minimimäärä kotimaanhintaista datakäyttöä. Yritysliittymien osalta myös päiväkohtainen lisämaksu on mahdollinen tiettyihin liittymätyyppeihin.\nPäätös: Verkkovierailupalvelujen lisämaksun soveltaminen operaattorin kotimaan laskutusmallin kestävyyden varmistamiseksi, DNA Oyj, DNA Welho Oy, Moi Mobiili Oy ja European Mobile Operator Oy\nHaetut ja myönnetyt enimmäislisämaksut ovat (ilman arvonlisäveroa): Datakäyttö enintään 4,5 €/Gt (15.4.2019-31.12.2019) ja 3,5 €/Gt (1.1.2020-14.4.2020)\nLue päätös\nTraficom/163/11.07/2019\nVoimaantulopäivä: 12.04.2019\nPäätös: Verkkovierailupalvelujen lisämaksun soveltaminen operaattorin kotimaan laskutusmallin kestävyyden varmistamiseksi, Elisa Oyj ja Sulake Corporation Oy\nHaetut ja myönnetyt enimmäislisämaksut ovat (ilman arvonlisäveroa):\nDatakäyttö enintään 3 €/Gt (15.6.2019–14.6.2020)\nTraficom/455/11.07/2019\nVoimaantulopäivä: 23.05.2019\nPäätös: Verkkovierailupalvelujen lisämaksun soveltaminen operaattorin kotimaan laskutusmallin kestävyyden varmistamiseksi, Telia Finland Oyj\nDatakäyttö enintään 4,5 €/Gt (15.6.–31.12.2019) ja 3,5 €/Gt (1.1.–14.6.2020)\nTraficom/164/11.07/2019\nVoimaantulopäivä: 09.05.2019", "timestamp": "2020-01-17T15:22:50Z", "url": "https://www.traficom.fi/fi/viestinta/laajakaista-ja-puhelin/paatokset-verkkovierailulisamaksujen-soveltamisesta"}