{"text": "Muusikoiden.net - Keskustelu - Les Paul mallisen soololoven avartelua\nAihe: Les Paul mallisen soololoven avartelua\n04.02.2011 22:25:38\nUskaltauduin lopulta raspin ja viilan kanssa les paul mallisen kitarani soololoven avarruksen kimppuun. Siinä kun otelauta on syvemmällä rungossa kuin Les Pauleissa yleensä ja on ollut hieman hankalaa soittaa ylimmiltä nauhoilta. Niinpä vähän kaulan ja rungon liitoskohtaa ja rungon lovea muotoilin sutjakammaksi. Työkaluina kabinettiraspi, puolipyöreä viila ja hiomapaperit.\nLopuksi Dicco nitroselluloosalakkaa pintaan. Sen suhteen helppo kun on rungossa ja kaulassa natural (katalyytti) lakka pinnassa niin aika huomaamattomaksi pintakäsittelyn suhteen ero jäi.\nTuossa omissa kuvissa kuva aiheesta. Tuon enempää en (ainakaan vielä) uskaltanut ottaa. Tämäkin auttoi jo paljon. Liekö muut harrastaneet samanlaista tuunailua?\nItseäni arvelutti että miten homma vaikuttaa jälleenmyyntiarvoon. Lopulta järkeilin itselleni että soittopelihän tämä on eikä näyttelyesine ja muutos kuitenkin auttaa soittamisen suhteen. Ja jollain oudolla tavalla kitara tuntuu vielä armaammalta kun on itse sitä vähän muokkaillut mieleisekseen.\nhttp://muusikoiden.net/dyn/users/83364-n.jpg\n05.02.2011 00:02:07\nSehän on suorastaan törkyisen siististi tehty, eipä huomaa kyllä mitään eroa ympäröivään ainekseen verrattuna.\n07.02.2011 11:16:17\nkekehe: Liekö muut harrastaneet samanlaista?\nKylläpä juu...\nhttp://img114.imageshack.us/img114/1324/soololovi0017zw.jpg\nhttp://img345.imageshack.us/img345/1594/mikit0032zn.jpg\nhttp://img513.imageshack.us/img513/8991/valmis0111wy.jpg\nhttp://img513.imageshack.us/img513/953/valmis0182we.jpg\nNoiden jo kertaalleen tehtyjen kitaroiden kanssa pitää sitten olla varuillaan, ettei puhkaise kevennysviisteitä ns. kaulan heelin koloon.", "timestamp": "2017-12-14T06:27:28Z", "url": "https://muusikoiden.net/keskustelu/posts.php?c=31&t=198210"}