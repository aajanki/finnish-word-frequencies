{"text": "Psyklop – Wikipedia\nPsyklop, pelottavien Pimeiden Jumalien palvelija (suomennos Lauri \"Mail-Man\" Narinen)\nHarlan Ellison, Roy Thomas, Sal Buscema ja Jim Mooney\nAvengers Vol. I #88 (toukokuu 1971)\nPimeät Jumalat\nYksisilmä (Hulkin antama nimitys)\nSuunnattomat fyysiset voimat\nPsyklop on Marvel-kustantamon luoma superroisto. Hahmo esiintyi ensimmäisen kerran amerikkalaisen Avengers-lehden numerossa 88 (1971) ja olennon loivat Harlan Ellison, Roy Thomas, Sal Buscema sekä Jim Mooney. Psyklop on pääasiallisesti Hulkin ja Kostajien vastustaja.\nSuomessa Psyklop esiintyi ensimmäisen kerran tarinassa Psyklop joka esitettiin Vihreä Mies Hulk-lehden numerossa 5/83.\nPsyklop on luultavasti hyönteismäisen rodun edustaja, joka kansoitti maapalloa kauan ennen ihmiskunnan syntyä. Lopulta olentojen palvomat Pimeät Jumalat pitkästyivät rotuun ja vaivuttivat heidät kaikki horrokseen[1]. Rotu nukkui tuhansia vuosia kunnes Pimeät Jumalat herättivät heistä yhden, Psyklopin. Jumalat määräsivät Psyklopin etsimään heille rajoittamattoman energian lähteen ja vastalahjaksi Jumalat palauttaisivat koko rodun uudelleen henkiin hallitsemaan Maata.\nToteuttaakseen herrojensa tahdon Psyklop oprganisoi voodookultin lähelle New Orleansia ja huomasi silloin Hulkin, väkivahvan olennon. Psyklop tajusi Hulkin olevan Pimeiden Jumalien vaatima loputon energianlähde ja niin olento sieppasi Hulkin Herra Fantastisen ja armeijan tutkimuslaitoksesta omaan maanalaiseen päämajaansa. Samalla Kostajat olivat löytämäisillään Psyklopin tukikohdan, mutta valtava Lemurialaista alkuperää oleva etana viivytti Kostajia ratkaisevasti.\nLopulta Thor iski olennon maihin ja Kostajat syöksyivät Psyklopin päämajaan, jossa olento oli juuri kutistamassa Hulkia tutkimuksiaan varten. Kostajien väliintulo sekoitti Psyklopin ja Hulk ehti kadota Mikrokosmoksen syövereihin. Raivostunut Psyklop siirsi Kostajat muistinsa menettäneinä pois päämajastaan ja ryhtyi etsimään Hulkia. Psyklop löysikin onnellisen Hulkin K'Ain planeetalta kauniin prinsessa Jarellan seurasta.\nSuurennettu Hulk hyökkäsi kiukuissaan olennon kimppuun ja tuhosi Psyklopin laitteet. Vimmastuneena Psyklopin epäonnistumisesta Pimeät Jumalat tempasivat hänet omaan synkkään ulottuvuuteensa[2]. .\nRangaistukseksi epäonnistumisestaan Psyklop joutui K'Ain maailmaan. Siellä hän tieteellisellä neroudellaan pakotti planeetan asukkaat palvomaan itseään, mutta uudelleen kutistettu Hulk nujersi Psyklopin jonka silmäsäteet olivat hyödyttömiä äärimmilleen raivostunutta Hulkia vastaan. Hulk murskasi voimillaan Psyklopin omistaman Esanssiuurnan, jolloin Psyklopin sinne keräämät kuolleet sielut vapautuivat ja tuhosivat Psyklopin jättäen jäljelle vain tuhkaa[3].\nPsyklop on yliluonnollisen voimakas. Hän kykenee nostamaan noin 25 tonnia ja hänellä on myös yli-inhimillinen nopeus, kestävyys, refleksit ja notkeus. Psyklop on kuitenkin keskivertotaistelija normaalissa käsikähmässä, eikä hänellä ole mitään erityisiä tekniikoita. Psyklopia auttaa kuitenkin hänen ruumiinrakenteensa, joka on erittäin joustava olennon tuplanivelien vuoksi (Psyklop siis ilmeisesti omaa selkärangan - toisin kuin Vihreä Mies Hulkissa väitettiin).\nPsyklopin suurin voima on kuitenkin hänen hypnoottiset voimansa, jotka manifestoituvat hänen silmäsäteissään. Säteiden avulla hän voi pakottaa uhrinsa toteuttamaan tahtonsa ja muuntamaan tämän todellisuudentajua. Psyklop on keksijänero ja hänellä on tiedot rotunsa kehittyneestä tekniikasta sekä jonkin verran tietoa magian saralla.\nHänellä on valtaisa määrä korkealle kehittynyttä teknologiaa, mukaan lukien käsikäyttöisiä sädeaseita, jotka kykenevät lyömään jopa Hulkin maahan tai sekoittamaan toisen olennon keskushermoston, teleportteja, muistintyhjennyskoneen ja niin edelleen. Psyklopilla on myös laite, jolla uhrin kykenee kutistamaan mikroskooppisen pieneksi, aina toiseen ulottuvuuteen, Mikrokosmokseen asti.\nPsyklopin tiedetään käyttäneen apunaan myös Lemurialaista alkuperää olevia etanaolentoja, jättirobotteja, planeetoille soveltuvia skannereita, poran, jolla kykenee aiheuttamaan planeetanlaajuisia maanjäristyksiä ja nk. Esanssiuurnan, johon voi varastoida toisen olennon elämänenergian.\n↑ Avengers #88. Marvel Comics.\n↑ Vihreä Mies Hulk #5 (1983).\n↑ The Incredible Hulk #202-203. Marvel Comics.\nNoudettu kohteesta https://fi.wikipedia.org/w/index.php?title=Psyklop&oldid=13151779\tLuokat: Marvel-universumin superroistotMarvel-universumin yli-inhimillisen voimakkaat henkilötKuvitteelliset maagikotPiilotettu luokka: Small-elementtiä käyttämättömät tarkenteelliset tietolaatikot\tNavigointivalikko\nEnglish\tMuokkaa linkkejä\tSivua on viimeksi muutettu 8. huhtikuuta 2013 kello 05.41.", "timestamp": "2017-05-26T09:29:17Z", "url": "https://fi.wikipedia.org/wiki/Psyklop"}