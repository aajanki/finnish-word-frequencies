{"text": "Miksi työajanseuranta? - Aacon Oy\nTyöaikalain mukaan työnantajan on kirjattava tehdyt työtunnit ja niistä suoritetut korvaukset työntekijöittäin. Kirjanpitoon on merkittävä joko säännöllisen työajan työtunnit, lisä-, yli-, hätä- ja sunnuntaityötunnit sekä niistä suoritetut korvaukset tai kaikki tehdyt työtunnit samoin kuin erikseen yli-, hätä- ja sunnuntaityötunnit sekä niistä suoritetut korotusosat.\nTyöaikalain noudattamista valvovat mm. työsuojelutarkastajat. Tarkastajien suorittamilla työpaikkakäynneillä tarkistetaan mm. työsuojeluorganisaatio, työterveyshuolto, mahdolliset vaaratekijät ja niihin varautuminen sekä työaikakirjanpito.\nToimivalla työajanseurannalla saavutetaan työaikalain vaatimusten täyttämisen lisäksi myös monia muita etuja:\ntyön tehostuminen turhien työvaiheiden karsimisella\nesimiehille parempi kuva työntekijöiden työkuormasta ja resurssien tarpeesta\nturhan \"kyttäämisen\" poistuminen, työaika todistettavissa helposti\npohja asiakaslaskutukselle muodostuu työajanseurannasta automaattisesti\ntyöajat, lisät ja ylityöt palkanlaskentaan napin painalluksella - ei ylimääräistä käsityötä\nKellokortti.fi -palvelu\nKellokortti.fi -palvelu on helppo ja tehokas ratkaisu työajanseurantaan. Voit seurata työaikaa missä vain ja milloin vain - leimauslaitteella, matkapuhelimella ja/tai tietokoneen selkeällä työaikakalenterilla! Työaikatulkki siirtää tunnit suoraan tulkittuna palkanlaskentaan (ylityöt, lisät ym.). Tietokoneeseen asennettavan työajastimen avulla saadaan työaika kirjattua tarkasti asiakkaalle tai projektille.\nTarjouslaskurista näet miten edullisesti saatte palvelun käyttöönne. Laske tarjous teille sopivasta Kellokortti.fi-ratkaisusta.", "timestamp": "2018-02-22T14:45:53Z", "url": "http://www.aacon.fi/tyoajanseuranta/muut-ominaisuudet/miksi-tyoajanseuranta"}