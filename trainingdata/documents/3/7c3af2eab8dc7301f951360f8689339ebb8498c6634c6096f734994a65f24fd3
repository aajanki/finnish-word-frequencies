{"text": "Omistajaohjauksen tehtävänä maakunnan tuloksellisen toiminnan turvaaminen | Pirkanmaa 2021\nOmistajaohjauksen tehtävänä maakunnan tuloksellisen toiminnan turvaaminen\nPirkanmaan maakuntakonsernin valmisteluun kuuluu maakunnan yhtiörakenteen, omistajaohjauksen sekä alustavien omistajapoliittisten linjausten valmistelu. Ohjauksella halutaan asiakkaan näkökulmasta vaikuttavaa ja tuloksellista toimintaa, joka on myös taloudellista ja kustannustehokasta.\nOmistajaohjaus tarkoittaa toimenpiteitä, joilla maakunta omistajana tai jäsenenä myötävaikuttaa yhtiön ja muun yhteisön hallintoon ja toimintaan – jolloin tytäryhteisön toiminnassa otetaan huomioon maakuntakonsernin kokonaisetu. Maakunnan omia liikelaitoksia ei ohjata omistajaohjauksella.\nOmistajaohjauksella varmistetaan palveluiden yhdenvertainen saatavuus sekä palveluiden laatu, vaikuttavuus ja kustannustehokkuus maakunnan tytäryhteisöjen toiminnassa. Omistajaohjauksella varmistetaan myös avoimuuden, viestinnän ja palvelujen käyttäjien sekä maakunnan asukkaiden osallistumis- ja vaikuttamismahdollisuuksien toteutuminen.\nMaakuntauudistuksen johtoryhmä ja poliittinen ohjausryhmä keskustelivat maakunnan yhtiöiden omistajaohjauksesta ja maakunnan yhtiöitetyn sote-palvelutuotannon omistajaohjauksen mallin jatkovalmistelusta. Omistajapoliittiset linjaukset hyväksyttiin koestrategiaa varten.\nProjektipäällikkö Tarja Puskala, p. 050 595 1079\nMitä meneillään? Päivi Nurminen ja maakuntakonsernin tytäryhtiöt ja omistajaohjaus.", "timestamp": "2019-08-25T13:53:27Z", "url": "https://pirkanmaa2021.fi/omistajaohjauksen-tehtavana-maakunnan-tuloksellisen-toiminnan-turvaaminen/"}