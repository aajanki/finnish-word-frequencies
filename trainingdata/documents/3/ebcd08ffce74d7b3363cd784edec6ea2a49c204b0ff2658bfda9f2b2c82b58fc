{"text": "Arhinmäen Sotshin matkakulut julki - yli 3 000 euron reissu - Kotimaa - Ilta-Sanomat\nPaavo Arhinmäki palasi Sotshista ja poistuu autoonsa lentokentän liikelentoterminaalissa.\nJulkaistu: 25.2.2014 21:16\nPaavo Arhinmäen erityisavustaja Anne Moilanen lähetti pyynnöstä Ilta-Sanomille ministerin luottokorttilaskun, ja selvityksen Sotshin virkamatkan kuluista.\nMinisteri Paavo Arhinmäenhttp://www.is.fi/haku/?search-term=Paavo%20Arhinm%C3%A4en majoitus ja lennot maksoivat yhteensä 3 117,36 euroa. Hän matkusti Sotshiin suoraan toiselta virkamatkalta Espanjasta. Arhinmäen luottokorttilaskusta käy ilmi, että lento Madrid – Istanbul – Sotshi maksoi palvelumaksuineen 1 304,86 euroa.\nMinisteri vietti Sotshissa kolme yötä, jotka maksoivat 490 euroa per yö. Olympiakomitea laskuttaa Opetus- ja kulttuuriministeriötä myöhemmin paluulennosta ja majoituksesta.\nYlimääräisen majoituksen jääkiekon pronssiottelun jälkeen maksoi jääkiekkoliitto, eikä sen hinta ei ole IS:n tiedossa. Tämän yön ministeri on luvannut maksaa omasta pussistaan.\nArhinmäen matkakuluista kertoi tiistaina ensin Iltalehti. Iltalehden mukaan Arhinmäen majoitus ja lennot maksoivat 4 422 euroa. Anne Moilanen sanoo kuitenkin Ilta-Sanomille, ettei Iltalehden laskelma ole oikea.\nDokumentit paljastavat: Tämän ohjelman Arhinmäki jätti väliin Ministeri Paavo Arhinmäki (vas) kiisti, että hän olisi jättänyt mitään tapaamisia väliin pitkäksi venähtäneen illan takia.\nPääministeri Jyrki Kataisen (kok.) mukaan kulttuuri- ja urheiluministeri Paavo Arhinmäen (vas.) kiekkojuhlinta lauantaina Sotshissa ei vaikuta tämän asemaan ministerinä.", "timestamp": "2017-03-29T23:12:21Z", "url": "http://www.is.fi/kotimaa/art-2000000721369.html"}