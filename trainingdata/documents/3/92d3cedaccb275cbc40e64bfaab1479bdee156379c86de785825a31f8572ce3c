{"text": "Porin ravit MTV Maxilta perjantaina | Porin Ravit\nYhteistyökumppani 2019\nPorin ravit MTV Maxilta perjantaina\nMTV:n ja Fintoton monivuotinen yhteistyösopimus konkretisoituu vuoden 2015 alusta, kun ravilähetykset alkavat MTV:n kanavilla ja MTV Katsomossa.\nMTV Total ottaa ravilähetykset haltuun.\nRavilähetysten määrä ja ohjelma-ajat kasvavat merkittävästi: kaikkiaan MTV:n kanavilla nähdään suoria ravilähetyksiä kuutena päivänä viikossa. MTV:n mediavalikko tarjoaa raveista kiinnostuneelle monta tapaa seurata lajia myös mobiilisti. Tavoitteena on lisätä lajin kiinnostavuutta ja harrastusta myös nuoremmissa ikäryhmissä.\nMTV Total – ravilähetyksiä maanantaista perjantaihin\nMTV Totalin kanavilla nähdään raveja suorina lähetyksinä joka arkipäivä. Ravikausi kestää koko vuoden, joten ravit täydentävät MTV Totalin vuosittaista urheilutarjontaa silloinkin, kun osa muista lajeista on tauolla.\nMTV Totalin päälähetys on kaksituntinen Ravit: Vermo T65, jossa nähdään suorana kuusi lähtöä joka keskiviikko klo 19.00 alkaen. Huippustarttien lomassa tarjotaan asiantuntevaa ja syventävää ravikeskustelua suoraan MTV Sportin studiolta, jossa Vermon ravi-iltaa seuraavat Laura Ruohola ja asiantuntijat Kari Lähdekorven johdolla. Jälkipelin ohessa pohjustetaan seuraavaa starttia sekä käsitellään vaihtuvia teemoja. Paikan päällä Vermossa tunnelmia välittävät Joanna Kuvaja ja Toni Nieminen. Vermo T65 -ohjelma tarjoaa runsaasti taustatietoa, viime hetken tiedot kaviouralta ja avaa ravien kiehtovaa maailmaa myös niille, jotka eivät ole raveja aiemmin seuranneet. Ravilähetykset selostaa Marko Lähteenmäki.\nMTV Totalin maanantain, tiistain, torstain ja perjantain Ravit: Toto4-lähetykset palvelevat ennen kaikkea ravipelaajia. Ensimmäinen Toto4-lähetys on Kouvolan ravit uudenvuodenpäivänä 1.1.2015. Suorassa lähetyksessä nähdään neljä Toto4 -lähtöä, tallikommentit sekä haastatteluita alkaen klo 19.15. Ohjelman juontaa Sonja Julkunen.\nMTV Sportin ravitiimi:\nMTV Sportin ravitiimissä aloittava Joanna on jo tuttu kasvo raviohjelmien juontajana. Joanna on toiminut myös hevostenhoitajana.\nUrheiluruudun toimittajana tunnetuksi tullut Laura on tuttu myös tv-juontajana. Raviohjelmia Laura on juontanut vuodesta 2013.\nMäkihyppääjänä ja mäkihyppylähetysten kommentaattorina tunnettu Toni on toiminut ammatikseen mm. ravivalmentajana ja kilpaillut ohjastajana sadoissa lähdöissä.\nPitkän uran raviurheilun mahtimaassa Ruotsissa tehnyt Kari Lähdekorpi oli 2000-luvun tunnetuimpia ravivalmentajia. Vuonna 2004 hänet valittiin Vuoden ravivalmentajaksi.\nNuoresta iästään huolimatta Sonja on jo kokenut ravitoimittaja, joka vapaa-ajallaan valmentaa omaa hevostaan.\nPitkänlinjan ravitoimittaja ja selostaja, joka on innostuneella tyylillään ilostuttanut ravikatsojia jo vuosia.\nMTV Totalin raviohjelmakokonaisuus:\nRavit: Toto4 (ensisijainen kanava MTV Max)\narkipäivisin (paitsi keskiviikko) klo 19.15 – 20.30\nRavit: Vermo T65 (ensisijainen kanava MTV Max)\nkeskiviikkoisin klo 19.00 – 21.00\n(Lähde mtvtotal.fi)\n24.08. Voittajakuvat, maalikamerakuvat ja juoksuselostukset 24.8.2019\n23.08. Pelivihjeet Pori/Jyväskylä Superlauantaihin 24.8.2019\n19.08. Superlauantai tarjoilee parasta raviurheilua!\n06.08. Ravikuningatar 2019 Vieskerin Virvan kakkukahvit Porin 24.8. Superlauantai -raveissa!\n30.07. Voittajakuvat, maalikamerakuvat ja juoksuselostukset 30.7.2019\n08.09.OP Omistaja-asiakas perheravit, Su 8.9.2019\n27.09.Bileperjantairavit, Pe 27.9.2019\n07.10.Magic Monday -ravit, Ma 7.10.2019", "timestamp": "2019-08-24T21:22:26Z", "url": "https://porinravit.fi/fi-fi/article/etusivu/porin-ravit-mtv-maxilta-perjantaina/120/"}