{"text": "Arleenan S : Maija ja Matti, siilipariskunta\nErään kaupungin ydinkeskustan liepeillä rivitalon pihapensaan alla asuu Maija Siili. Kaupungin urbaani sykkivä elämä on Maijan mieleen. Kun kiihkeä ja meluisa syke iltaisin hiljenee, Maija aloittaa yöelämänsä. Päivät hän torkkuu varjoisassa pensaikossa ja katselee unia poikaystävästään.\nVarovasti Maija avaa pienet silmänsä ja tökkää pitkän kuononsa ulos aistiakseen keväisen illan tuoksua. Läheisestä puistosta kantautuu lintujen konsertointi. Ruoho kahisee, kun Maija kipittää nurmikon poikki. Aivan oikein, ruoka jo odottaa. Se on suolatonta, laktoositonta ja vähärasvaista. Ruokajuomana on vesi. Miten terveellistä. Maija ei halua rasvamaksaa eikä ripulia ja kilotkin on pidettävä oikeassa kurssissa. Vain talven ajaksi on varustauduttava pienellä painonnousulla, mutta kevääseen mennessä se on jo huvennnut.\nKaupungin kulttuuriympäristössä on paljon houkutuksia, mutta Maija on tarkka siinä mitä suuhunsa laittaa. Ruokailun jälkeen Maija lähtee kävelylle sipaisten suuhunsa jälkiruuaksi sirittävän kaskaan.\nKappas vaan, Matti Siili oodottaa jo pihapolulla. Kevään huumasta on mukava nauttia yhdessä Matin kanssa. Rakastunut pari vaeltelee nurmikoilla. Naukkaavat välillä heinikosta hyönteisiä ja puraisevat ruohoa palan painikkeeksi. Kulku johtaa kohti puistoa. Siellä visertelevät vielä linnut viimeisiä kappaleitaan ennen yön tuloa.\nMaija pysähtyy, edessä on leveä katu. Sen kaistoilla kiitävät isot autot. Maija katsoo oikealle ja vasemmalle, nostaa kaikki piikkinsä pystyyn ja syöksähtää kadulle - nopeasti, nopeasti jyskyttää päässä. Kuuluu auton jarrujen kirahdus. Hätääntyneenä Maija kurkistaa taakseen. Hän huomaa Matin makaavan ajoväylällä murskautuneena. Mitään ei ole enää tehtävissä. Jäykistyneet tassut ja piikit sojottavat ruhjoutuneesta vartalosta. Maija huokaisee syvään. Onni loppui lyhyeen vain ihanat kevätmuistot jäivät.\nMuutamien viikkojen kuluttua, kun jasmikepensaat kukkivat, Maija synnyttää neljä pientä siililasta. Niiden syntyessä Maija tunsi kuinka Matti tiiraili jasmikepensaan katveesta. Matti näytti hymyilevän onnellisena.\nKesä on lämmin ja aurinkoinen. Maija hoitaa varmoin äidin ottein pieniä siililapsiaan. Hän varoittaa liikenteen vaaroista, opettaa oikeat ruokailutavat. Varoittaa liiallisesta herkuttelusta ja roskaruuasta. Pienet siilit leikkivät kotipihassaan pensaikon suojassa. Kasvattavat talvea varten ravintovarastoaan, kuten äiti neuvoo. Maija kertoo, että koko talvi vietetään nukkuen lämpimässä talvipesässä. Kun kevät koittaa ja aurinko lämmittää jo tarpeeksi, on aika herätä horroksesta ja aloittaa itsenäisen siilin elämä.\nPakinaperjantai 188. haaste = Siili\nLähettänyt arleena klo 20.48\nisopeikko 3. heinäkuuta 2010 klo 20.58\nOnneksi syntyi lisää siilejä. Ne syövät niitä etanoitakin, joita ihmiset eivät halua puutarhoihinsa. Ja ovat muutenkin hirmu somia.\nSusuPetal 3. heinäkuuta 2010 klo 21.04\nVoi Mattia.\nElämä jatkuu, onneksi.\nUnelma 3. heinäkuuta 2010 klo 21.06\nSurku tuli Mattia. Siilivauvat kuitenkin lohduttavat Maijaa.\nAnja 3. heinäkuuta 2010 klo 21.21\nHuh,jännitti... kuitenkin tavallaan onnellinen loppu:)\nFamu falsetissa 3. heinäkuuta 2010 klo 22.35\nHuonosti kävi Matille, kuten monelle muullekin siilille tänäkin kesänä. Osaisipa Maija opettaa pienoisensa karttamaan autoteitä.\narleena 3. heinäkuuta 2010 klo 22.41\nNuo etanat unohdinkin. Muuten meillä ei ole näkynyt etanoita ollenkaan tänä kesänä. Siilit ovat suloisia.\nSuku jatkuu ja uusia Matteja on kasvamassa.\nMaijalla on puuhaa, luulen ettei enää sure Mattia.\nTositarinan saduilla on aina onnellinen loppu. Se on tärkeää, jos lapsetkin lukevat tätä.\nSiili on jo niin kaupunkieläin, ja liikenteen vaarat koskettavat päivittäin.\nZilga 4. heinäkuuta 2010 klo 7.07\nTähän tarinaan mahtui iloa, surua ja äidinrakkautta. Elämän todellisuutta.\nhanne 4. heinäkuuta 2010 klo 9.14\nminne ovat siilit kadonneet?\nKaipaan heitä!\narleena 4. heinäkuuta 2010 klo 12.11\nSitä kaikkea niinkuin elämässä pitääkin olla\nMinäkin olen odottanut siiliä pihallemme. Pitää kutsua illalla siiliherkuilla, jos se tulisi piilostaan.\nRita 4. heinäkuuta 2010 klo 12.33\nKovat ovat välillä elämän opetukset :(\nSiilit ovat sympaattisia. Surku kun niitä liiskaantuu autojen alle!\nKertomuksessasi oli suurta inhimillisyyttä. Melkein saattoi siiliksi eläytyä, paitsi ei silloin kun syötiin hyönteisiä :D\nsariw 4. heinäkuuta 2010 klo 16.42\nOi joi Mattia.... elämä onneksi jatkuu : )\narleena 4. heinäkuuta 2010 klo 19.25\nSiilit ovat urbanisoituneet ja liikkuvat liikenteen keskellä. Silloin niitä vahinkoja sattuu ja ihan likaa.\nSiilin ruokatottumuksista voisimme hyvin oppia ottaa hyönteisiä ja matoja lukuunottamatta.\nsariw,\nSiilien maailmassakin jäädään yksin leskeksi.\n♥ Hannele på Hisingen 5. heinäkuuta 2010 klo 10.27\nKiva omat siililapset, ne tykkää kuulemma kissan kuivaruuasta, jos ei ehdi matoja poimii..\narleena 5. heinäkuuta 2010 klo 21.26\nJuu niin ole kuullut myös.", "timestamp": "2017-10-19T18:11:10Z", "url": "http://arleenansanomat.blogspot.com/2010/07/maija-ja-matti-siilipariskunta.html"}