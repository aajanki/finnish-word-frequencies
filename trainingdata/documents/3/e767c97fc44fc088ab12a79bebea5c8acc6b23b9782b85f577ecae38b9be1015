{"text": "Missio-leirin kätten töitä - Hetkiä Heimolasta - Vuodatus.net\nHetkiä Heimolasta sunnuntai, 2. lokakuu 2011\nMuoks: Täältä töistä latasin kuvia vuodatuksen galleriaan ja nyt toivottavasti näkyvät.\nViikonloppu on kulunut käsillä tekemisen parissa. Kotiseurakunnan missio-leiriä vietetiin Rantalahdessa. Paljon tehtiin kaikkea kivaa, toivottavasti kysyntä ja tarjonta kohtaavat.\nTässä tälläistä yleiskuvaa. Kuvasta puuttuvat joulukortit, kenkärengit ja huovutustyöt. Leiriläisiä ei ollut hurjan suurta määrää, enemmänkin olisi mahtunut, mutta kivasti saimme lähetyksen hyväksi myytävää.\nNappikoru työskentely oli minun vastuullani ja aika kivoja juttuja syntyikin perjantai-illan aikana. Oivaltaako kukaan mistä tuo valko-lila koru on tehty? Sen tein kokeeksi itse kun näin nuo valkoiset jutut.\nLauantaina sitten siirryin ompelu porukan \"veto vastuuseen\" kun ajatellulle vetäjälle olikin tullut flunssa. No, pitkä aika ompelemisesta, mutta lahja pusseja syntyi. Olisi kiva saada joululahjan sa vaikka tälläisessä pussissa.\nNäimä pussit ompelivat äiti ja tytär ja näissä on sitä jotakin.\nMiehet työstivät kenkärenkejä ja yläkuvassa olevia lastutähtiäkin lähti liikkeelle miesten käsistä.\nKiva leiri takana päin. Oli ihana olla melkein koko perheen voimalla leireilemässä. Orvokki oli hoidossa leirin ajan ja sielläkin oli kaikki mennyt hyvin. Täällä kotonakin on saatu jotain käsitöitä melkein loppuun asti, mutta niistä lisää myöhemmässä vaiheessa. Nyt on aika käydä läpi isännän synttärikuvia, joita on tosi paljon. Oikein hyvää alkavaa vanhusten viikkoa kaikille. Torstaina voit vaikka osallistua Vie vanhus ulos päivään, Niin, tai oikeastihan vielä viikon ajan voi kirjata vanhuksen ulos vientejä tuonne sivustolle. Nyt voi ottaa loppukirin.\nseijap - 2.10.2011 klo 20.16", "timestamp": "2017-07-27T22:35:05Z", "url": "https://seijap.vuodatus.net/lue/2011/10/missio-leirin-katten-toita"}