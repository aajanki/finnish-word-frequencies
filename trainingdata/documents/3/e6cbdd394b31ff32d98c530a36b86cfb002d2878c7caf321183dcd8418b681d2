{"text": "LIVE klo 16: SuomiAreena goes Eduskunta – tiukkaa keskustelua kulttuurista - Kotimaa - Uutiset - MTV.fi\nLIVE klo 16: SuomiAreena goes Eduskunta – tiukkaa keskustelua kulttuurista\nJulkaistu 03.02.2015 08:52\nTänään puhutaan painavaa asiaa kulttuurista, kun SuomiAreena jalkautuu eduskuntaan, ja tekee samalla varaslähdön ensi kesän SuomiAreenaan.\nKeskustelua käydään kello 16 alkaen teemalla \"Kaunis kauhea kulttuuri! Rakastetaanko sitä vain juhlapuheissa?\". MTV Uutiset näyttää tilaisuuden suorana netissä.Ensi kesän SuomiAreenan pääteemoina ovat opetus ja kulttuuri.\n– Tällä haluamme omalta osaltamme juhlistaa Pori Jazzin 50-vuotista suomalaista festivaalitaivalta. Samalla SuomiAreena järjestetään kymmenennen kerran. Eduskuntavaaleissa päähuomion varastavat talous, sosiaalipolitiikka ja ulkopolitiikka. Kukaan muista, milloin kulttuuri olisi aiheuttanut keskustelua puolueiden kesken tai koska kulttuuripoliittisista linjanvedoista olisi käyty kipakkaa kansalaiskeskustelua, sanoo tapahtuman tuottaja Esa Nieminen.Tilaisuus pidetään eduskunnan uudella puolella Pikkuparlamentin auditoriossa. Se järjestetään yhteistyössä eduskunnan Arkadia-seuran kanssa, johon kuuluu sekä kansanedustajia että eri alojen taiteilijoita.Puhujina kuullaan muun muassa eduskunnan puhemies Eero Heinäluoma, Kansallisteatterin pääjohtaja Mika Myllyaho sekä useita kansanedustajia.Tilaisuuden juontaa MTV Uutisten kulttuuritoimittaja Kari Pyrhönen.\nTilaisuuteen on ilmoittautunut yli 200 osallistujaa. Mukana on Niemisen mukaan runsaasti kulttuuriväkeä sekä lähes 30 kansanedustajaa. Sipilän miehinen imago puri vaaleissa – talonrakentaja, insinööri, perheenisä... 28.5.2016\nPalta jyrähti konduktöörien lakosta: \"Laiton ja täysin tuomittava\"\nTS: Kelalta huijataan vuosittain miljoonia", "timestamp": "2017-02-23T05:28:52Z", "url": "http://m.mtv.fi/uutiset/kotimaa/artikkeli/live-klo-16-suomiareena-goes-eduskunta-tiukkaa-keskustelua-kulttuurista/4750130"}