{"text": "Lue, miten säilytät parvekekalusteet talven yli - Lifestyle - MTV.fi\nLue, miten säilytät parvekekalusteet talven yli\nLifestyle > Koti Julkaistu 24.10.2011 15:26 (Päivitetty 24.10.2011 15:27)\nNämä kalusteet tuskin näkevät ensi kesää.\nSano ei polyrottingille ja kyllä perinteiselle puulle, niin voit nauttia parvekkeella istuskelusta talvellakin.\n– Puukalusteet ovat turvallisin valinta talven varalle. Ne eivät vaadi erityistä talvikunnossapitoa, vain säännöllisen öljyämisen kaksi kertaa vuodessa, Askon kesäkalusteiden tuotepäällikkö Sami Markula sanoo.\nTrendikäs polyrottinki kannattaa unohtaa.\n– Kierrätysmuovinen kaluste napsahtaa 20 asteen pakkasessa poikki kuin jogurttipurkki, Markula selittää.\nLuonnonvoimia vastaan voi yrittää taistella käyttämällä polyrottingin päällä jotain pehmustetta. Mutta oli tuote sitten puuta tai muovia, kaikesta se ei selviä. Parvekkeen pitäminen kalustettuna talven yli onkin tuhoon tuomittu idea, jos tuotetta ei pystytä säilyttämään kuivassa.\n– Puukaluste ei selviä kosteassa: jos päälle kertyy lumisadetta tai jäätä, se vaurioituu ja hajoaa.\nParvekkeella on elämää talvellakin – näin pidät kasvit hengissä Asiantuntija varoittaa sähkötupakasta: \"turvallisuudesta ei ole näyttöä\"", "timestamp": "2018-10-23T20:28:27Z", "url": "https://www.mtv.fi/lifestyle/koti/artikkeli/lue-miten-sailytat-parvekekalusteet-talven-yli/3258776"}