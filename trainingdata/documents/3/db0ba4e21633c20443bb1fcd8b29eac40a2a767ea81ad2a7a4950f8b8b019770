{"text": "Paikoin asuntojen hinnat laskussa jopa 8 prosenttia\nHeinäkuussa monien vanhojen kerrostaloasuntojen hinnat tippuivat huomattavasti viime vuodesta. Eniten hinnat ovat laskeneet Kymenlaaksossa, käy ilmi kiinteistövälittäjä Asuntoverkon selvityksestä.\nVaikka suuressa osassa maata asunnot ovatkin kallistumaan päin, niin Kymenlaaksossa hinnat ovat laskeneet jopa kahdeksan prosenttia viime vuoden heinäkuusta. Neliöhinnat ovat olleet lähes yhtä paljon laskussa Keski-Pohjanmaalla sekä Pohjois-Karjalassa.\nEniten hinnan nousua on tapahtunut Etelä-Pohjanmaalla, Etelä-Savossa, sekä Päijät-Hämeessä. Näissä maakunnissa vanhojen kerrostalojen keskimääräiset neliöhinnat ovat nousseet jopa 9-10 prosenttia verran viime vuoteen verrattuna.\nMyös pääkaupunkiseudun asuntojen hinnat ovat nousseet. Helsingissä hinnan nousua on tapahtunut 7 prosenttia ja Vantaalla 8 prosenttia viime vuoden heinäkuusta.\n– Espoon puolella hinnat ovat laskeneet parin prosentin verran, jossa myös kauppojen määrät ovat laskeneet. Toisin, kuin Helsingissä ja Vantaalla kauppamäärät ovat nousussa, kertoo Tomi Sarlin joka toimii Asuntoverkon hallituksesta puheenjohtajana.\nKoko maassa asuntojen myyntiaika on kuitenkin pienentynyt viimevuodesta. Viime vuonna asuntojen keskimääräinen myyntiaika oli 71 päivää, kun tänä vuona asunnot myydään keskimäärin 68 päivässä. Myyntiajoissa kuitenkin on alueellisia eroja ja jossain päin maata myyntiajat ovat voineet hieman pidentyä.\nPohjois-Pohjanmaalla myyntiaika piteni jopa viidellä viikolla, kun Keski-Pohjanmaalla myyntiaika on lyhentynyt kolme viikkoa viime vuodesta.\nAiheesta uutisoi Taloussanomat.", "timestamp": "2019-02-20T09:08:21Z", "url": "http://www.asuntolaina.co/asuntokauppa/paikoin-asuntojen-hinnat-laskussa-jopa-8-prosenttia/"}