{"text": "3 asiaa: Mitä Jerusalemin tunnustaminen Israelin pääkaupungiksi tarkoittaa? - Satakunnan Kansa\nYhdysvaltain presidentti Donald Trump tunnusti Jerusalemin Israelin pääkaupungiksi keskiviikkona. Trump muutti kertaheitolla Yhdysvaltain diplomaattisen suunnan ja aiheutti vastalauseiden vyöryn.\nKotimaa07.12.2017 15.20\nPalestiinalaismies käveli aasinsa kanssa Itä-Jerusalemissa keskiviikkona. Taustalla näkyy Kalliomoskeija, joka sijaitsee Jerusalemin Temppelivuorella.\nIsraelin ja Palestiinan välinen vuosikymmeniä jatkunut tulenarka tilanne muuttui radikaalisti keskiviikkona, kun alueiden yksi merkittävimmistä rauhanvälittäjistä ilmoitti tunnustavansa Jerusalemin Israelin pääkaupungiksi. Ilmoituksen antoi Yhdysvaltain presidentti Donald Trump, niin kuin hän vaalikampanjansa aikana kertoi tekevänsä.\nTrumpin ulostulos aiheutti valtavan kritiikkivyöryn, nostatti pelkoja mahdollisista väkivaltaisuuksien roihahtamisista ja nosti esiin kysymyksen, onko Trump miettinyt tarkkaan, miten ilmoituksen seuraukset hoidetaan.\nKeräsimme yhteen kolme asiaa, jotka tilanteesta tulee tietää.\n1. Polttopiste\nJerusalemin asema on tulenarka. Se on pyhä kolmelle uskontokunnalle: kristityille, islaminuskoisille ja juutalaisille.\nPalestiinalaiset ovat vaatineet itselleen itsenäistä valtiota, jonka pääkaupunki olisi Itä-Jerusalem. Israel sai Jerusalemin itäosan haltuunsa Jordanialta kuuden päivän sodan aikana 1967 ja liitti sen myöhemmin itseensä. Tätä ei kansainvälinen yhteisö ole tunnustanut, mutta Israel on julistanut jakamattoman Jerusalemin pääkaupungikseen.\nYK:n mukaan Israel miehittää Itä-Jerusalemia. Jerusalemin tulkitseminen Israelin pääkaupungiksi on laajan tulkinnan mukaan suora asettuminen Israelin puolelle. Asiantuntijat ovat sitä mieltä, että ilmoitus pääkaupungista vaikeuttaa alueen rauhanneuvotteluja merkittävästi.\nAlueelle on pyritty saamaan rauha jo vuosikymmeniä. YK:n turvallisuusneuvosto kokoontuu perjantaina hätäkokoukseen keskustelemaan Trumpin Jerusalem-päätöksestä. Kokousta vaativat muun muassa Bolivia, Egypti, Ranska, Italia, Senegal, Ruotsi, Britannia ja Uruguay.\n2. Kolmas intifada?\nYhdysvallat on saanut päätöksestään kritiikkivyöryn. Ilmoitukseen päättyi Yhdysvaltojen diplomaattinen linja, joka on jatkunut seitsemän vuosikymmenen ajan. slamistinen palestiinalaisjärjestö Hamasin johtaja Ismail Radwan kehotti tiistaina palestiinalaisia kolmanteen kansannousuun, intifadaan, Israelia vastaan. Järjestö sanoi Trumpin avanneen \"helvetin portit\". Radwan kehotti arabeja ja islamilaisia valtioita katkaisemaan talous- ja poliittiset siteet Yhdysvaltain lähetystöön. Palestiinan vapautusjärjestö PLO puolestaan sanoi Trumpin päätöksen tuhoavan kahden valtion ratkaisun. Trump on tosin sanonut tukevansa kahden valtion mallia, jos kumpikin osapuoli on siihen suostuvainen. Näin ei ole.\nMyös YK:n pääsihteeri Antonio Guterres arvosteli Trumpin päätöstä. Guterres varoitti, että Jerusalemin status täytyy ratkaista suoraan Israelin ja palestiinalaisten neuvotteluissa.\nLänsimaista kantaa ovat ottaneet muun muassa Britannian pääministeri Theresa May, Saksan liittokansleri Angela Merkel ja Ranskan presidentti Emmanuel Macron. Kukaan heistä ei tue päätöstä. EU:n ulkoasioiden ja turvallisuuspolitiikan korkea edustaja Federica Mogherini on ilmaissut syvän huolensa päätöksestä.\nIsraelin johto on luonnollisesti ollut ilmoituksesta tyytyväinen. Pääministeri Benjamin Netanjahu sanoi, että kolme tuhatta vuotta kestänyt toiveiden, unelmien ja rukousten kohde täyttyy. Netanjahun mukaan Trumpin nimi elämään ikuisesti muitten maalle merkittävien henkilöiden kanssa. Maan presidentti Reuven Rivlin puolestaan kommentoi, ettei sopivampaa lahjaa ole, kun Israelin valtio lähestyy 70 vuoden itsenäisyyttä.\nAsiaan otti kantaa jopa paavi Franciscus, joka kehotti vielä aiemmin keskiviikkona Trumpia noudattamaan YK:n linjausta Jerusalemia koskevassa asiassa. Turhaan.\nSuomen ulkoministeri Timo Soini (sin.) totesi Jerusalemin asemasta Israelin ja Palestiinan pääkaupunkina voidaan sopia vasta osana tulevaa rauhaa. Soinin mukaan kahden valtion malli on ainoa realistinen vaihtoehto.\n3. Aallokko\nOn siis niin, että yksikään muu maa kuin Yhdysvallat ei tunnusta Jerusalemia Israelin pääkaupungiksi. Kansainvälisessä yhteisössä on valinnut laaja yhteisymmärrys siitä, että kaupungin tilanne ratkaistaan ainoastaan neuvotteluiden kautta, eikä niin, että ulkopuolinen osapuoli asettuu tukemaan jotain tiettyä kantaa. Koska Yhdysvallat on ollut yksi merkittävimmistä neuvotteluiden osapuolista, päätös asettua Israelin taakse on merkittävä.\nYhdysvallat on muun muassa varoittanut sen työntekijöitä arabimaissa mahdollisten terrori-iskujen varalta. Asiantuntijat ovat varoittaneet yleisesti väkivallan aaltojen nousevan. Sitä pelkäävät useimmat arabimaiden johtajat, jotka pyrkivät mediatietojen mukaan vetoamaan Trumpiin, jotta tämä pidättäytyisi ottamasta suoraa kantaa Jerusalemin tilanteeseen.\nJo torstain aikana Lähi-idässä järjestetään laajoja protesteja päätöstä vastaan. On huomionarvoista, että suurin osa Yhdysvaltojen liittolaisistakin on sitä mieltä, että Trumpin päätös on hätiköity ja väärä.\nKäytännössä presidentti Trump toimi täysin päinvastoin kuin häntä on kehotettu toimimaan. Se on Trumpin politiikalle tyypillistä. On kuitenkin eri asia tehdä radikaaleja linjanvetoja oman maan rajojen ulkopuolelle ulottuvissa, poliittisesti äärimmäisen aroissa kokonaisuuksissa kuin vääntää esimerkiksi veroista omassa senaatissa. Tai tehdä päätös ja vetää se sitten pois, niin kuin Trump on useampaankin otteeseen Yhdysvalloissa tehnyt.\nUlkopoliittisen instituutin ohjelmajohtaja Mika Aaltola totesi keskiviikkona, että Trumpin päätöksen taustalla vaikuttavat presidentin taustajoukoissa olevat herännäiskristityt ja heidän tiukka Israel-suhde.\n–Tässä on mukana kulttuurisia tekijöitä ja Yhdysvaltain hallinnon laskelma siitä, että Yhdysvallat on nyt vapaampi tekemään tämän siirron kun vuosikymmeniin, ohjelmajohtaja jatkaa.\nIsraelin ja Palestiinan pitkään jäissä ollut rauhanprosessi on nyt entistä vaikeammassa tilanteessa. Useat suomalaispoliitikot ovat sitä mieltä, että...\nEdesvastuutonta, ihmisten elämällä leikkimistä!\nNäin siis Yhdysvaltain oligarkkimiljardööripresidentti Trump heittää lisää bensaa Lähi-idän hornankattilan kyteville liekeille ja saattaa aiheuttaa taas lukuisten ihmisten turhan ja ennenaikaisen väkivaltaisen kuoleman. Ja, miksi? Palauttaakseen kannattajiensä tuen hiipuvalle kansansuosiolleen, siis pelkästään sisäpoliittisista syistä.\n8.12.2017 | 11:57 | Ilmoita asiaton kommentti.\nVanhakansa sanoo että sodan voi aloittaa missä tahansa, mutta se ei pääty missä tahansa.\n8.12.2017 | 11:09 | Ilmoita asiaton kommentti.", "timestamp": "2018-07-22T06:49:33Z", "url": "https://www.satakunnankansa.fi/kotimaa/kolme-asiaa-mita-jerusalemin-tunnustaminen-israelin-paakaupungiksi-merkitsee-200587626/"}