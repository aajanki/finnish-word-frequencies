{"text": "Missoni ja Lindex tekevät yhteisen malliston rintasyövän vastaiseen kampanjaan | Lindex Group\nMaailmankuulu italialainen muotitalo Missoni on suunnitellut yhdessä eurooppalaisen muotiketju Lindexin kanssa designmalliston, jonka avulla tuetaan rintasyöpätutkimusta. Ainutlaatuisen yhteistyön tuloksena syntyi eksklusiivinen mallisto, joka koostuu naisten vaatteista, alusvaatteista, asusteista ja lastenvaatteista. Tuotteiden myyntihinnasta lahjoitetaan 10 % Roosa nauha -rahastoon. Mallisto tulee myyntiin syyskuun 25. päivä kaikkiin Lindex-myymälöihin Pohjoismaissa, Keski-Euroopassa ja osoitteessa www.lindex.com\nDesignmallisto sisältää 70 tuotetta, joiden tunnelma on moderni ja raikas. Mallistossa näkyvät Missonin tyypilliset kuviot ja design.\nItalialainen muotitalo ja luksusbrändi Missoni on maailmankuulu tunnistettavasta designistaan ja värikkäistä kuvioistaan. Se on saavuttanut ikonisen aseman ympäri maailmaa tunnusomaisen Missoni-kuvioinnin kautta. Yritys perustettiin 1953, ja sitä ovat johtaneet useat Missoni-perheen naissukupolvet. Missonille ja Lindexille onkin yhteistä halu tehdä muotia naisille.\nDesignin ja muodin lisäksi Lindexillä ja Missonilla on yhteinen tarve antaa jotakin takaisin yhteiskunnalle. Tämä yhteistyö tarjoaa kaikille naisille mahdollisuuden osallistua hyväntekeväisyyteen, koska kampanjatuotteiden myyntihinnasta lahjoitetaan 10 % Roosa nauha -rahastoon. Tänä vuonna Lindex on tehnyt rintasyövän vastaista työtä jo 10 vuotta.\n“Kymmenettä kertaa peräkkäin me ja meidän asiakkaamme annamme merkittävän tuen tärkeään rintasyöpätyöhön, ja me olemme erittäin ylpeitä siitä. Lindexillä on luonnollinen naisnäkökulma, sillä useat työntekijöistämme sekä asiakkaistamme ovat naisia. Yhteistyö Missonin kanssa yhdistää brändiemme parhaat puolet ja tällä tavalla työmme vaikutus on vielä suurempi” sanoo Lea Rytz Goldman, Lindexin design- & sisäänostojohtaja.\nKatso lyhyt video yhteistyöstämme Missonin kanssa!", "timestamp": "2020-04-01T11:26:54Z", "url": "https://about.lindex.com/fi/lehdisto/uutiset-ja-lehdistotiedotteet/2012/missoni-ja-lindex-tekevat-yhteisen-malliston-rintasyovan-vastaiseen-kampanjaan/"}