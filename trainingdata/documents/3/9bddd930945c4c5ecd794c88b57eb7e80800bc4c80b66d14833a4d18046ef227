{"text": "Ei romantikoille! Tunnetko hääperinteiden oikeat tarinat? - \"Sen toivottiin olevan verinen\" - MyStyle - Ilta-Sanomat\nNyt toistetaan: Ei romantikoille! Tunnetko hääperinteiden oikeat tarinat? - \"Sen toivottiin olevan verinen\"\nJulkaistu: 6.5.2013 17:09\nNelosen Kuninkaalliset häät -ohjelman stailisti Teri Niittihttp://www.is.fi/haku/?search-term=Teri%20Niitti paljastaa tarinat suomalaisten hääperinteiden takana.\n1. Kimppu\nTeri Niitin mukaan hääkimpun historia on tummempi kuin miltä vaikuttaa. Kimppu johtaa aikansa pimeälle keskiajalle, jolloin rutto riehui. Alkuperäinen kimppu oli huomattavasti nykyistä ankeampi.\n- Silloin siinä oli pääasiassa tilliä ja valkosipulia, joilla pyrittiin estämään ruton tarttuminen häävieraista morsiameen, Niitti kertoo.\n2. Seksikäs sukkanauha\nSukkanauha taas juontaa juurensa keskiaikaisesta Ranskasta, jossa oli uskomus, että pala morsiamen hääpukua tuottaa onnea. Usko johti siihen, että vieraat ryntäsivät vihkimisen jälkeen alttarille repimään paloja hääpuvusta.\n- Sen suojaksi kehitettiin sukkanauha, joka symboloi onnea.\nToisen sukkanauhan merkitys oli todistaa hääyön jälkeen onnen täyttymys.\n- Sukkanauhan toivottiin olevan verinen.\n3. Huntu\nHunnulla on pitkä historia. Rooman valtakunnan aikaan sillä pyrittiin karkottamaan pahoja henkiä morsiamen ympäriltä. Hunnulla on myös pyritty peittämään järjestetyn liiton morsian, jotta sulhasen ilme ei olisi alttarilla kauhistunut. Morsian paljastettiin vasta tahtomisen jälkeen.\n4. Morsiusneitojen asut\nAiemmin morsiusneidot on myös puettu samalla tavalla kuin morsian, jota pahojen henkien pelättiin vaanivan. Toivottiin, että henget iskisivät morsiamen sijaan neitoihin.\n5. Kuherruskuukausi\nHunajakuukausi on pohjoismainen perinne. Perinteisessä vihkikaavassa kysytään, ottaako sulhanen morsiamen. Muinaisina aikoina morsian onkin ryöstetty ja pari on piilotettu häiden jälkeen kuukaudeksi. Sulhasen perhe on tuonut parille tuona aikana viiniä ja hunajaa ravinnoksi, josta sana honeymoon tulee.", "timestamp": "2017-03-23T09:00:19Z", "url": "http://www.is.fi/mystyle/art-2000000610224.html"}