{"text": "MAX 22 ASTETTA\nJo yhden asteen pudotus kodin sisälämpötilassa on terveys- ja ympäristöteko.\nHyvä lämpötila löytyy väliltä 20–22°C, makuuhuoneessa jopa asteen pari alempaa.\nYhden asteen pudotus sisälämpötilassa vähentää lämmönkulutusta 5%. Jos pk-seudun kaukolämpötaloissa alennetaan sisälämpötilaa yhdellä asteella, CO2-päästöt vähenevät 42 000 tonnia/vuosi eli puolitoista kertaa Kauniaisten kaupungin kokonaispäästöjen verran.\nILMANLAATU JA TERVEYS\nUlkoilma on pakkasilla kuivaa ja kuivuu edelleen tullessaan sisään sitä enemmän mitä korkeampi sisälämpötila on. Kuiva sisäilma voi aiheuttaa silmien, ihon ja limakalvojen kuivumista, hengitystieoireita sekä yleisoireita kuten väsymystä ja päänsärkyä. Oireet kasvavat huonelämpötilan noustessa yli 22 asteen. Myös haitallisten aineiden haihtuminen rakennusmateriaaleista lisääntyy sisälämpötilan kasvaessa.\nUseimmat pitävät miellyttävänä 20-22 asteen huonelämpötilaa. Veto voi kuitenkin saada ilman tuntumaan todellista kylmemmältä. Vedon tunnetta voidaan vähentää tiivistämällä ikkunat ja ovet sekä säätämällä raitisilmaventtiileitä pakkaskeleillä pienemmälle. Huom! Raitisilmaventtiilejä ei saa sulkea kokonaan.\n#MAX22\nLisätiedot: Mira Soini / 040 503 6220 / mira.soini@hsy.fi", "timestamp": "2019-05-20T12:39:12Z", "url": "https://energianeuvonta.fi/max22/"}