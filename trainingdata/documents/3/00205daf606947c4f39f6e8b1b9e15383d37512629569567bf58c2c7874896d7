{"text": "UKK – World Synchronized Skating Championships 2019\nIn English InfoUutisetUKKMyyntipaikatViralliset kisatuotteetSuojelijaAikatauluJoukkueetLiputTuloksetHelsinkiMedia\nUutisetUKKMyyntipaikatViralliset kisatuotteetSuojelija\n**sivua päivitetään**\nMissä muodostelmaluistelun MM-kisat järjestetään?\nKaikki kilpailu- ja harjoitustapahtumat järjestetään Helsingin jäähallissa, Nördenskiöldinkatu 11-13, 00250 Helsinki, Suomi.\nMihin aikaan tapahtumat ovat ja milloin ovet aukeavat?\nKilpailu alkaa perjantaina 12.4. lyhytohjelmalla ja jatkuu 13.4. vapaaohjelmalla. Kilpailun alkamisajat voivat vaihdella päivästä riippuen, katso tarkemmat tiedot sivulta AIKATAULU. Ovet aukeavat 30 minuuttia ennen tapahtuman alkua. Pääsylippuja ei voida palauttaa aikatauluissa tapahtuneiden muutosten takia.\nMitä joukkueita tapahtumassa kilpailee?\nLista kilpailijoista on julkaistaan ilmoittautumisajan umpeuduttua 21.3.2019. Kilpailijoiden kokoonpanossa voi tapahtua muutoksia aina tapahtumaan asti. Pääsylippuja ei voida palauttaa joukkueiden osallistumisessa tapahtuvien muutosten takia.\nMiten voin ostaa pääsylippuja?\nLiput ovat tällä hetkellä loppuunmyyty. All-event lippupakettien myynti alkoi 1.9.2018 klo 9 osoitteessa www.lippu.fi. Liput ovat myynnissä VAIN www.lippu.fi online-järjestelmän kautta. Sivuilta löytyy palvelua englannin, ruotsin ja venäjän kielillä.\nTapahtuma on siis loppuunmyyty, onko mitään mahdollisuutta ostaa lippuja enää?\nTapahtuman Facebook-sivulle saattaa tulla myyntiin lippuja yksityishenkilöiltä, mikäli he syystä tai toisesta ovat estyneitä saapumaan paikan päälle. Lisäksi myyntiin saattaa tulla vielä muutamia lippuja lähempänä tapahtumaa, mikäli rakennusvaiheessa paikkoja saadaan vapautettua.\nTarvitseeko lapsille ostaa omat pääsyliput?\nAlle 2-vuotiaat lapset eivät tarvitse lippuja mikäli he eivät tarvitse istumapaikkaa. Jos he tarvitsevat oman paikan, tulee liput hankkia täysihintaisina.\nOnko ryhmille tarkoitettuja alennuksia?\nAll-event lippupakettien ryhmätilauksille ei ole erillisiä alennuksia. 11 tai useamman henkilön ryhmät voivat ottaa yhteyttä sähköpostiosoitteeseen ryhmat@lippu.fi paikkajärjestelyjen mahdollistamiseksi.\nMitä all-event lippupakettiin sisältyy?\nAll-event lippupaketti antaa pääsyoikeuden koko tapahtumaan alusta loppuun asti. Lippu sisältää pääsyn kaikkiin kilpailutapahtumiin.\nTuleeko myyntiin yksittäislippuja?\nYksittäislippuja ei ole tulossa myyntiin.\nPääseekö harjoituksia katsomaan?\nTorstain, perjantain ja lauantain harjoitukset ovat avoimia VAIN All Event -lipunhaltijoille. Kummankin päivän liput tulee näyttää harjoituksiin saapuessa.\nSaanko saman istumapaikan jokaiseen tapahtumaan?\nAll-event lipulla istumapaikka pysyy samana molempien kilpailupäivien ajan.\nMiksi istuinpaikkani on merkitty osittain rajoitetuksi?\nKaksikerroksisten rakenteiden, tuomareiden, kommentaattoreiden, kiss and cry -alueen sekä televisiokameroiden asennuksen takia osa istumapaikoista voi olla osittain rajoitetun näkyvyyden alueella. Suomen Taitoluisteluliitto yrittää ennustaa ennen lipunmyyntiä kyseisten paikkojen sijainnin, mutta paikkojen todellinen näkyvyys selviää vasta todellisen rakentamisen tapahtuessa.\nMissä kiss and cry sijaitsee?\nKiss and cry rakennetaan D-osan eteen.\nMissä tuomareiden alue sijaitsee?\nTuomareiden alue rakennetaan keskelle C-katsomon etuosaa.\nMilloin ostamani pääsyliput toimitetaan minulle?\nKaikki liput toimitetaan heti ostoksen jälkeen ostajalle. Lue lisää toimitustavoista ja hinnoista täältä.\nOvatko liput siirrettävissä tai palautettavissa?\nLiput EIVÄT ole palautettavissa tai siirrettävissä. Poikkeuksia tästä järjestelypolitiikasta ei tehdä. Varauduthan, että tapahtuman aikatauluun ja kilpailevien urheilijoiden kokoonpanoon voi tulla muutoksia.\nMitä teen, jos liput menetetään tai varastetaan?\nJos olet kadottanut liput tai ne on varastettu, ota heti yhteyttä lippu.fi asiakaspalveluun, jolloin menetetyt liput mitätöidään ja tilalle annetaan uudet.\nVoinko tuoda oman kamerani ja ottaa kuvia tapahtuman aikana?\nKatsojat saavat ottaa kuvia vain omaan käyttöönsä.\nJos katsoja ei noudata näitä ohjeistuksia, voivat tapahtuman järjestyksenvalvojat takavarikoida kameran.\nMinkä takia kamerapolitiikka on olemassa?\nTämä järjestely on käytössä varmistaakseen urheilijoiden turvallisuuden ja yksityisyyden sekä muiden katsojien viihtyvyyden.\nVoinko tuoda omia ruokia ja juomia tapahtumaan?\nMuualta tuodut ruoat ja juomat EIVÄT ole sallittuja areenalla. Täytettävät juomapullot sen sijaan ovat sallittuja. Ruoka- ja juomakojut areenalla ovat avoinna läpi tapahtuman. Huomioithan, että harjoitusten aikana vain rajattu määrä kojuista on avoinna.\nOnko areenalla matkalaukkusäilytystä?\nAreenalla ei ole matkalaukkusäilytystä eikä katsomoon saa tuoda edes pientä matkalaukkua.\nVoinko tuoda lippuja, bannereita tai muita kannustusvälineitä tapahtumaan?\nKäsin pidetyt liput ja fanikyltit ovat sallittuja areenalla, kunhan niistä ei ole häiriötä muille katsojille. Areenalle roikkumaan asetettavat suuremmat fanibannerit tulee ripustaa henkilökunnan näyttämille paikoille teipillä, naruilla tai muulla keinoin, joka ei aiheuta vahinkoja areenalle. Huomioithan, että tapahtumapaikalla on vain rajoitetusti tilaa ripustettaville fanibannereille. Suomen Taitoluisteluliitto ei ole vastuussa kadonneista tai hajonneista bannereista. Areenan henkilökunta pitää oikeudet bannereiden siirtämiseen, jos ne haittaavat esimerkiksi televisionäkyvyyttä.\nÄäntä päästävät kannustusrekvisiitat, jotka toimivat patterien tai kompressoidun ilman avulla ovat kielletty areenalla. Pienet käsissä pidettävät äänirekvisiitat ovat sallittuja ainoastaan luistelijan ohjelman jälkeen sekä jäädytystauolla.\nLiput, kyltit, bannerit ja muut kannustusrekvisiitat tulee ottaa pois käytöstä, mikäli ne aiheuttavat häiriötä muille katsojille ja jos areenan tai Suomen Taitoluisteluliiton työntekijät niin pyytävät.\nOnko tapahtuman aikana oikeus poistua areenalta välillä?\nKyllä, joten on tärkeää pitää lippu aina mukana, jotta areenalle pääsee takaisin sisään. Tarkistathan lähtiessäsi henkilökunnalta, jos tarvitset erityistä kulkulupaa.\nOnko tupakointi sallittua tapahtumapaikalla?\nHelsingin jäähalli on tupakoimaton rakennus. Tupakointi on sallittu ainoastaan ulkona erikseen sille merkityillä paikoilla.\nKuinka areenalle pääsee kulkemaan?\nTietoa julkisen liikenteen yhteyksistä löytyy HSL:n reittioppaasta.\nMistä saan vastauksen kysymyksiini, jotka eivät ole tässä listassa?\nJos sinulla on mielessä kysymyksiä, joihin ei löydy vastausta tältä sivulta, voit lähettää ne osoitteeseen wssc19.oc@stll.fi.", "timestamp": "2019-03-21T08:45:11Z", "url": "https://www.helsinki2019.fi/info/ukk/"}