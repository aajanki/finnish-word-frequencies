{"text": "5 Sosiaalisen median trendiä vuodelle 2016 - Digimoguli\n5 Sosiaalisen median trendiä vuodelle 2016\nLue blogistamme, mitä uutta vuosi 2016 tuo tullessaan, ja mitkä ovat kuumimmat sosiaalisen median trendit.\nLue tästä, mitä uutta vuosi 2016 tuo tullessaan, ja mitkä ovat kuumimmat sosiaalisen median trendit.\n1. Sosiaalisen median haut yleistyvät\nVuosi 2016 on käännekohta, jolloin Googlen ykkössivun hakukonenäkyvyys ei välttämättä enää riitä tavoittamaan monikanavaisia asiakkaitasi. Sosiaalisen median palveluissa tehtävien hakujen – kuten työn, palveluiden tai arvioiden – yleistyessä huimaa vauhtia, Pinterest on ottanut ensimmäisen askeleen kohti sosiaalisempaa hakukonenäkyvyyttä.\nOnko yrityksesi, tarjoomasi tai palvelusi varmasti löydettävissä kaikissa digitaalisissa kanavissa, joissa potentiaaliset asiakkaasi liikkuvat?\n2. Livelähetykset, video ja reaaliaikainen sisältö\nSosiaalisen median livelähetykset mahdollistavat palvelut, kuten Periscope ja Meerkat, tulivat ryminällä vuonna 2015 digimarkkinoinnin kentälle. Periscope uutisoi elokuussa ylittäneensä 10 miljoonan käyttäjän rajan vain noin kuudessa kuukaudessa, tarjoten yli 40 vuoden edestä videosisältöä seuraajilleen päivän aikana.\nLivelähetysten avulla brändit voivat tavoittaa asiakkaansa täysin läpinäkyvästi juuri silloin, kun kiinnostavia asioita tapahtuu. Kuten aikaisemmin kerroimme, videoiden räjähdysmäinen kasvu markkinoinnin kanavana on yllättänyt monet brändit. Videota kulutetaan päivittäin enemmän ja enemmän myös B2B-ympäristössä, joten kyseessä ei ole enää vain GoPron tai Red Bullin kaltaisten jättien ulottuvissa oleva tehokeino kuluttajamarkkinointiin. Tiesitkö, että esimerkiksi Facebookissa videoita katsellaan keskimäärin 8 miljardia kertaa päivässä?\n3. Inbound-markkinoinnista inbound-viesteihin\nBrändien vallatessa sosiaalisia verkostoja ja siirtyessä yhä henkilökohtaisempiin kanaviin, mahdollisuus kommunikoida seuraajien, fanien ja asiakkaiden kanssa kasvaa täysin uudelle tasolle. Tämä on asia, joka toimii myös toiseen suuntaan. Brändien rakentaessa henkilökohtaisempia suhteita seuraajiinsa myös ostajien ja potentiaalisten asiakkaiden käyttäytyminen muuttuu radikaalisti: käyttäjät vaativat asiakaspalvelua eri kanavissa nopeammin ja henkilökohtaisemmin.\nToimialasta riippuen, brändien odotetaan saavan jopa yli kolmanneksen enemmän kyselyitä ja suoria lähestymisiä kuin ennen. Varmista, että sosiaalisen median strategiasi tukee 1:1 asiakaspalvelua, jos viestintäsi on rakennettu sillä periaatteella. Asiakkaasi odottaa sinulta samaa.\n4. Orgaaninen näkyvyys vaikeutuu\nSosiaalisen median markkinoinnin panostusten tulosten murskatessa perinteisiä kanavia, myös orgaanisen eli ei-maksetun sisällön näkyvyyden takaaminen on entistä hankalampaa. Mainoskanavien kasvaessa yhä useamman yrityksen on helpompi päästä kiinni some-markkinointiin pienilläkin panostuksilla, joka johtaa orgaanisen näkyvyyden hukkumiseen. Facebook on jo kertonut manipuloivansa maksetun ja orgaanisen sisällön hierarkiaa, joten yhä useamman brändin ja yrityksen halutessa palan sponsoroitua kakkua, ilmaisella ei välttämättä saa enää paljoa takaisin.\n5. Sosiaalinen e-commerce\nSosiaalisten medioiden jatkaessa kehittymistään ja lisätessään uusia toiminnallisuuksia, esimerkiksi verkkokauppojen myyntisuppiloiden potentiaalisia alkupisteitä syntyy entistä enemmän. Sovellusten sisäisen ostomahdollisuuden, kuten Facebookin Buy-napin lisääminen, mahdollistaa suoraan sponsoroidusta sisällöstä sovelluksessa tapahtuvat ostot. Muiden seuratessa perässä, sosiaalisten medioiden liittäminen osaksi saumatonta ostokokemusta on jo nyt arkipäivää. Vuonna 2016 sosiaalisen median sovellukset tulevat mullistamaan ostokäyttäytymistä entisestään uusin tavoin.\nMitä trendejä sinä odotat vuoden 2016 tuovan sosiaalisen median osalta? Mikä on suurin yksittäinen asia, joka tulee muuttumaan bisneksessäsi? Kerro lisää kommenteissa tai twiittaa meille @digimoguli.\nJos haluat päivittää yrityksesi myynnin, markkinoinnin tai sosiaalisen median strategian tähän päivään, tutustu lisää palveluihimme tai ota suoraan yhteyttä niin jutellaan lisää!", "timestamp": "2019-11-15T13:00:56Z", "url": "https://digimoguli.fi/blogi/5-sosiaalisen-median-trendia-vuodelle-2016/"}