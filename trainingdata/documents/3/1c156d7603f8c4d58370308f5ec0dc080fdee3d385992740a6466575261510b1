{"text": "LCS:n kuudes viikko - Toipuuko UoL toissaviikkoisesta tappiosta UutisetArtikkelitTurnauksetBlogit\nToipuuko UoL toissaviikkoisesta tappiosta - LCS:n kuudes viikko voi sekoittaa pakkaa kunnolla\n1.3.2017 / 16:00\nEuroopan Legaue of Legends -kausi palaa tauolta kun kuudes viikko käynnistyy huomenna.\nUnicorns of Love on tiukassa paikassa heti Euroopan League of Legendsin mestaruussarjan kuudennen viikon alussa. Joukkue saa vastaansa a-lohkossa G2 Esportsin varjossa toisena majailevan Misfitsin. Molemmat joukkueet pelaavat myös toisen kerran viikolla, kun lauantaina Yksisarviset kohtaavat ROCCATin ja Misfits ottaa mittaa Origenista.\nMuista otteluista on hyvä nostaa esille muun muassa IEM Katowicessa toiseksi tulleen G2 Esportsin ja Vitalityn kohtaaminen sekä H2k-Gamingin ja Fnaticin ottelu. Kauden ensimmäiset tappionsa Katowicessa kokenut G2 lähtee otteluun varmasti nälkäisenä. Onko Vitalityllä mitään jakoja? Entä H2k-Gaming? Joukkueella on Unicorns of Loven töpätessä mahdollisuus tasoittaa peli lohkon kärjessä. Pystyykö H2k-Gaming unohtamaan tämän mahdollisuuden ja pelaamaan omaa peliään? Vai onnistuuko Fnatic yllättämään joukkuueen?\nVIIKON 6 OTTELUT\nUnicorns of Love vs. Misfits klo 18:00\nFnatic vs. H2k-Gaming noin klo 21:00\nG2 Esports vs. Vitality klo 18:00\nSplyce vs. GIANTS! Gaming noin klo 21:00\nLAUANTAINA 4. MAALISKUUTA\nOrigen vs. Misfits klo 17:00\nROCCAT vs. Unicorns of Love noin klo 20:00\nUnicorns of Love vs. Misfits TORSTAINA 2. Maaliskuuta KLO 18:00\nUnicorns of Lovella on kova paikka. Joukkue kärsi katastrofaalisen tappion kaksi viikkoa sitten G2:selle, kun joukkue oli vain yhden iskun päässä voitosta joukkueiden välisen kohtaamisen toisessa kartassa ennen kuin Euroopan kärkijoukkue käänsi ottelun omaksi edukseen.\nTämän jälkeen G2 ja UoL kohtasivat myös IEM Katowicessa. Unicorns of Love pelasi ottelussa jälleen hyvin, mutta G2 Esports onnitui jälleen vetämään pitemmän korren.\nSamalla kun periaatteessa lohkonsa toisen paikan varmistanu Misfits voi lähteä otteluun paineettomasti, on Unicorns of Lovella kova paikka edessään sillä pahimmassa tapauksessa tappio tästä tarkottaisi H2k-Gamingin nousua tasatilanteeseen lohkon kärkeen.\nFnatic vs. H2k-Gaming TORSTAINA 2. Maaliskuuta noin KLO 21:00\nKuten jo aiemmassa kappaleessa mainittiin. H2k-Gamingillä on parhaassa tapauksessa ottelussa kovat panokset. Voitolla joukkue voi nousta tasoihin lohkon kärkeen, tappiolla kärki karkaa kauemmaksi. Ja vaikka Unicorns of Love ei häviäisikään otteluaan on H2k:n tärkeää ottaa tällä hetkellä voittoja joka ettei kärki karkaisi liian kauas. Tosi asia on kuitenkin se, että H2k on tiukasti mukana lohkon voittokamppailussa.\nFnatic voi puolestaan lähteä otteluun paineettomasti. Matka lohkossa eteen ja taaksepäin on matkaa sen verran, että joukkueen sijoitus tulee tulee enää kauden edetessä muuttumaan.", "timestamp": "2017-06-27T15:30:56Z", "url": "https://eurheilu.com/uutiset/toipuuko-uol-toissaviikkoisesta-tappiosta-lcsn-kuudes-viikko-voi-sekoittaa-pakkaa-kunnolla/"}