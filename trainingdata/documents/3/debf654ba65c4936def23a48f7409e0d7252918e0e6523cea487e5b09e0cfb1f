{"text": "Luumutar: YO ZEN\nPihalla 4.3.2012\nHaluan esitellä teillä ystävieni perustaman tuotemerkin YO ZEN. Nimi tulee suomenkielen sanasta joutsen ja johtaa juurensa minullekin tärkeän linnun tarinaan. Viime talvena Oulujoella uiskenteli pieni loukkaantunut joutsen, joka ei päässyt lentämään talveksi lämpimään. Pakkaset olivat melkoiset ja koko toimisto oli kauhuissaan, kuinka tuo pieni olento tulee selviämään talvesta. Aloimme ruokkia joutsenta koko porukan voimin ja seurasimme sen eloa joella tiiviisti. Ja niin vain kävi, että Jens, joksi lintua aloimme kutsua, selvisi talven yli ja lensi iloisesti keväällä pois. Vielä kauniimman tarinasta tekee se, että Jens sai yhtäkkiä kesken talven ystävän, jonka nimesimme Tildaksi. Haluamme uskoa, että Jens ja Tilda elävät tälläkin hetkellä onnellisina jossain yhdessä.\nTämän joutsenen tarinan pohjalta on syntynyt YO ZEN. Tuotemerkki pitää sisällään mm. julisteita, koruja ja iPhonen kuoria. Tuotteita voi ostaa täältä ja täältä.\nMinulle on postipoika tuomassa kuoria kännykkääni ja rintaneulaa (Jenssin kuvalla varustettuna tietenkin). Näihin julisteisiin olen myös aivan rakastunut ja tarkoitus on pari kappaletta tulevaan työhuoneeseen näitä tilata. Se, mihin malleihin ja väreihin päädyn, on vielä arvoitus. Täytyy ensin saada seinät huoneeseen, että osaan ajatella asiaa vähän pidemmälle.\nAurinkoista sunnuntaita kaikille ja terveisiä Jensille ja Tildalle, missä ikinä olettekaan!\nHarri Rauhanummi29. kesäkuuta 2012 klo 16.26Tänään törmäsin kyseiseen brändiin ja muistinkin että sulla oli ollut tästä jotain juttua. Olin aiemmin ohittanut koko postauksen, mutta täähän vaikuttaa todella siistille. Muutenkin hienoa, että Ouluun saadaan lisää yrittäjiä ja hienoa designia. Tykkäilen kovasti. Tommonen juliste vois sopia omallekin seinälle sohvan päälle. Mutta oon niin pitkään jo odottanut sopivan oman valokuvan syntymistä, että en ainakaan ihan heti ole valmis antamaan tilaa muulle työlle :P vaikka en kyllä mitään pelkkää omien valokuvien näyttelyäkyään halua meidän seinille.VastaaPoistaLisää kommenttiLataa lisää...", "timestamp": "2017-06-25T12:11:40Z", "url": "http://luumutar.blogspot.com/2012/03/yo-zen.html"}