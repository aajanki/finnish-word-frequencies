{"text": "Unettomuus | Helmet\nSilmiä karvastelee, ajatukset seisovat ja olo on piikikäs. Unettoman arki ei ole helppoa.\nUni on terveydelle välttämätöntä siinä kuin ravintokin. Ilmeisesti kaikki eläimet hyönteisiä myöten nukkuvat. Jotkut linnut ovat oppineet nukkumaan vain toisella aivopuoliskolla kerrallaan, joten ne vaikuttavat olevan aina valveilla – olisipa se mahdollista ihmisellekin.\nUudet tutkimukset osoittavat, että lyhyidenkin päivänokosten ottaminen voi korvata monta tuntia huonolaatuista yöunta. Mitä muuta voi tehdä, jos uniongelmat vaivaavat?\nFaktaa unettomuuden syistä\nTietoa unettomuudesta – unettomuuden syyt . Takedan sivuilla pohditaan muun muassa elämäntapoja, sairauksia, ikääntymistä ja alkoholinkäyttöä mahdollisina unettomuuden syinä.\nUnettomuus – syitä. Terveyskirjaston artikkelissa huomioidaan niin sanottu primaarinen unettomuus fyysisistä ja psyykkisistä sairauksista ja häiriötiloista johtuvan unettomuuden lisäksi. Primaarinen unettomuus on rakenteellista, ja se ilmenee jo lapsuudessa.\nKoeta nyt ihmeessä rauhoittua\nOpettele rentoutumaan. Vilkaise näitä kirjoja ja linkkejä ennen kuin hyppäät sänkyyn:\nPaul Wilson: Pieni unen kirja – levollisen unen salaisuudet\nBarbara L. Heller: Hyvä uni – 250 vihjettä unettomille\nPeter Hauri: Unettomuus – näin voitat sen itse\nAtle Dyregrov: Hyvän unen opas\nTarja Stenberg: Hyvää yötä – kohti parempaa unta\nLaura Andersson: Voit nukkua. Kuinka opetin vauvani nukkumaan ja kuinka se muualla tehdään\nUnettomuus – itsehoito . Terveyskirjasto\nRentoudu ja anna musiikin tuudittaa\nSuggestiorentoutusta:\nRaili Oksman: Rentoutuen hyvään uneen CD\nPentti Sundell: Ei unettomuutta: suggestiivinen itsehoito CD\nLuonnonääniä:\nValikoima luonnonääniä sisältäviä cd-levyjä rentoutukseen\nSamettiset klassikot: klassisia suosikkisävelmiä rentoutumiseen ja unelmointiin CD\nLevollisia hetkiä: lähes 4 tuntia levollista ja rauhoittavaa klassista musiikkia CD\nNight music: classical favourites for relaxing and dreaming CD-sarja\nKohtalotoverisi kirjallisuudessa\nAnnelies Verbeke: Nuku! Maya ei nuku koskaan. Hän kohtaa toisen unettoman, Benoitin. Kirjassa kietoutuvat yhteen musta huumori ja myötätunto niitä kohtaan, jotka eivät sopeudu yhteiskunnan rytmiin.\nJonathan Coe: Unen talo. Ashdown on klinikka, jossa hoidetaan unihäiriöistä kärsiviä. Mitä tapahtuu unessa ja mitä valveilla, siitä lukijan on itse otettava selvää.\nAleksandr Voronin: Unettomuus – valittujen etuoikeus. Lohdullinen nimi runokokoelmalle, eikö vain? Vapaamittaista runoutta, jonka itseironia keventää synkimpiäkin säkeitä.\nStephen King: Uneton yö. Tässäpä useampisatasivuinen teos unettoman yön ratoksi. Kirja kertoo eläkeläismiehestä, jota unettomuus alkaa vaivata. Hän herää joka aamu vähän aikaisemmin kuin edellisenä aamuna. Kun päähenkilö nukkuu enää muutaman tunnin yössä, alkaa tapahtua outoja.\nKohtalotoverisi todellisuudessa\nLeeni Peltonen: Valvomo: kunka uneton oppi nukkumaan. Peltonen kärsi ylivireydestä ja huolehtimisesta johtuvasta unettomuudesta lapsesta asti.\nKaija Juurikkala: Sielu ei nuku. Juurikkala antaa omakohtaisia neuvoja unettomien öiden viettämiseen.\nMe unettomat – tositarinoita valvotuista vuosista. Unettomien henkilökohtaisia kertomuksia ja ammattiauttajien puheenvuoroja.\nUniliittoon kuuluvia paikallisyhdistyksiä. Uniliitto on katto-organisaatio usealle paikallis- ja erityisyhdistykselle, kuten Helsingin uniyhdistykselle, Suomen unettomille ja Levottomat jalat ry:lle. Löydät liittoon kuuluvien yhdistysten tiedot sekä paljon muuta hyödyllistä asiaa. Uniliitto julkaisee Uniuutiset-lehteä.\n21.10.2010. Tiina Larva ja Pete Saarela, Vuosaaren kirjasto\nLinkkejä päivitetty 11.11.2016", "timestamp": "2020-07-12T09:30:05Z", "url": "https://mobi.helmet.fi/fi-FI/Tapahtumat_ja_vinkit/Vinkit/Unettomuus(316)"}