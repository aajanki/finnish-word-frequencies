{"text": "Lapsi- ja nuorisotyön jaosto\nLapsi- ja nuorisotyön jaoston jäsenet\nLapsi- ja nuorisotyön jaosto on keskustelufoorumi kirkkojen lapsi- ja nuorisotyötä tekeville. Jaosto koostuu jäsenkunnan nimeämistä asiantuntijaedustajista. Jaoston tehtävä on järjestää kokoontumisia ja koulutustapahtumia. Jaoston tavoite on vahvistaa ekumeenista kasvatusta kirkkojen lapsi- ja nuorisotyössä. Jaoston yhteydessä toimii nuorille aikuisille suunnattu Kansainvälisen ja ekumeenisen toiminnan koulutusohjelma (Ketko).\nJaoston yhteytedessä toimii Ekumeeninen nuorisoverkosto. Se on 18–25-vuotiaille nuorille tarkoitettu verkosto ruohonjuuritason ekumeenisen nuorisotoiminnan vahvistamiseksi. Verkostoa kehittää ja hoitaa jaoston nimeämä moderaattorityöryhmä. Tavoitteena on käytännön ekumenian tekeminen ja todeksi eläminen, kiinnostavan ekumeenisen tiedon tuottaminen sekä paikallisekumeenisen nuorisotoiminnan vahvistaminen. Ekumeeninen nuorisoverkosto on avoin verkosto, jonka on mahdollista tuottaa toimintaa.\nTutustu laajemmin jaoston toimintaan, klikkaa .\n1. Määrittely\nLapsi- ja nuorisotyön jaosto on Suomen Ekumeenisen Neuvoston asettama määräaikainen työryhmä. Jaoston toimikausi on kolme kalenterivuotta ellei toisin määrätä.\nJaoston tarkoituksena on tarjota SEN:n jäsenille, tarkkailijoille js kumppanuusjärjestöille mahdollisuus keskinäiseen vuorovaikutukseen ekumeenisen nuorisotyön edistämiseksi.\nTarkoituksensa toteuttamiseksi jaosto\nperustaa tarpeen mukaan työryhmiä, jotka järjestävät toimintaa,\nosallistuu ekumeenisten tapahtumien suunnitteluun ja toteuttamiseen,\ntoimii jäsenenä ja pitää yhteyttä muihin kansainvälisiin ekumeenisiin järjestöihin,\ntiedottaa erilaisista osallistumis- ja toimintamahdollisuuksista,\ntekee toimintasuunnitelman ja talousarvion seuraavaksi vuodeksi,\nlaatii toimintakertomuksen edellisestä vuodesta,\non yhteydessä Suomen Ekumeenisen Neuvoston muihin jaostoihin.\nJaoston päätöksenteossa pyritään yksimielisyyteen (konsensus). Jos jaosto joutuu äänestämään, päätöksenteko tapahtuu yksinkertaisella ääntenenemmistöllä.\n4. Kokoonpano\nHallitus nimeää jäsenet jaostoon SEN:n jäsenten, tarkkailijoiden ja kumppanuusjärjestöjen sille esittäneistä edustajista. Jaosto voi lisäksi kutsua edustajia sellaisista kristillisistä järjestöistä, jotka eivät kuulu SEN:n jäsenkuntaan.\nJaosto valitsee SEN:n jäsenten, tarkkailijoiden tai kumppanuusjärjestöjen edustajien joukosta puheenjohtajan, varapuheenjohtajan ja sihteerin vuodeksi kerrallaan. Jaosto voi asettaa määräaikaisia työryhmiä sihteereineen hoitamaan niille erikseen määrättyjä tehtäviä.\nJaosto kokoontuu vähintään kaksi kertaa vuodessa. Kokouksista ilmoitetaan vähintään viikko ennen kokousta. Jaoston sihteeri vastaa kokouskutsuista.\n7. Yhteistyö ja tiedotus\nJaoston edustajat osallistuvat hallituksen ja jaostojen yhteiseen suunnittelufoorumiin. Jaosto neuvottelee pääsihteerin kanssa ainakin kerran vuodessa. Jaosto raportoi toiminnastaan neuvoston hallitukselle ja lähettää esityslistat ja pöytäkirjat SEN:n toimistoon. Jaoston puheenjohtaja ja sihteeri(t) kutsutaan neuvoston kokoukseen.\n8. Lausuntoja\nJaosto voi tarvittaessa laatia asiantuntijalausuntoja. Jaosto voi myös tehdä hallitukselle esityksiä julkilausumiksi.\nJaosto laatii elokuun loppuun mennessä seuraavan vuoden toimintasuunnitelmansa ja talousarvionsa ja kuluneen vuoden toimintakertomuksensa 30.1. mennessä. Toimintasuunnitelma ja talousarvio toimitetaan pääsihteerille, joka vie ne eteenpäin hallituksen käsittelyyn.\nNeuvoston jäsenkirkot, tarkkailijakirkot ja kumppanuusjärjestöt ovat nimennet edustajansa Nuorisojaostoon.\nRådets medlemskyrkor observatörskyrkor och och partnerorganisationer har utsett sina repr...", "timestamp": "2019-06-24T09:46:27Z", "url": "http://www.ekumenia.fi/sen_esittaytyy/jaostot_-_sektioner/lapsi-_ja_nuorisotyon_jaosto/"}