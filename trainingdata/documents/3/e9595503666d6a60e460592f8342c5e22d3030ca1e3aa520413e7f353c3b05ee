{"text": "Herkku suuressa maailmassa - Herkku - Vuodatus.net\nTänään aamupäivällä istuskelin kaikessa rauhassa kirjoittelemassa tässä koneellani, kun aivan yhtäkkiä jokin ihmeellinen voima tempaisi minut tapahtumien pyörteeseen. Ennen kuin huomasinkaan, olin käynyt suihkussa, kuivannut hiukset, pukenut päälleni ja rientämässä hirmuisessa pakkasessa kohti bussipysäkkiä. Olin lähdössä kohti suurta tuntematonta, naapurikuntaan.\nSiellä ostosparatiisissa olin kuin Liisa Ihmemaassa. Vaikka muuten olen hieman likinäköinen, osuivat silmäni heti kylttiin, joka johdatti meidät divariin. Kyllä minä Anni Polvan vainuan vaikka vierailla mailla! Eikä ihme, koska hyllyssä pötkötti kokonaista viisi Polvaa, jotka heti kahmin eteeni ihailtavaksi. Valitsin kolme itselleni ja huomasin, että pian olisi syytä alkaa pitää listaa mukana niistä Polvan kirjoista, jotka jo omistan.\nNämä Polvat ostin nyt:\nAnna mun kaikki kestää (1977, 1983 painos)\nMinulla ei ketään (1973, 1979 painos)\nPääsin käsiksi kankaisiinkin. Ompelulangan lisäksi ihastuin valtavasti kankaaseen, jota ostin metrin hintaan 2,90. En vielä tiedä, mitä siitä syntyy - mielessä on useampikin visio. Ihania kankaita, ihania kasveja, ihania astioita, ihania eläimiä, saippualta maistuvia karkkeja ja mitä kaikkea! Olipa mukava tempaus! Tuli nähtyä ja ihasteltua paljon, hyvässä seurassa.\n6 Lähettänyt: Herkku - 4.2.2006 klo 19.15", "timestamp": "2018-02-18T02:53:35Z", "url": "https://herkku.vuodatus.net/lue/2006/02/herkku-suuressa-maailmassa"}