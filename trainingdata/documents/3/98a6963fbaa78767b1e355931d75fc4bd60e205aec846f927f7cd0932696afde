{"text": "Ypäjän Musiikkiteatterikesä 2019 -festivaali 12.6.–17.7.2019\nKesän 2019 ohjelmisto on julkaistu! Yhden näytelmän sijaan luvassa on Ypäjän Musiikkiteatterikesä 2019 -festivaali ja festivaaliohjelmistossa on kolme eri näytelmää, joista jokainen löytää varmasti itselleen sopivaa katsottavaa. Vai miksi et tulisi katsomaan kaikkia?\nEnsi kesänä Ypäjän Musiikkiteatterin pääteoksena nähdään maailmankuulu musikaali West Side Story. Astrid Lindgrenin rakastettu satuhahmo Katto Kassinen seikkailee teatterilla lasten, ja aikuistenkin iloksi. Festivaalin kolmas näytelmä Paavo 1,5 tuo musiikkiteatterille uusia elementtejä tiiviin näyttelijäporukan toteuttaman puheteatterin myötä.\nLue lisää teoksista Ohjelmisto-sivuilta! Julkaisemme esityspäivät, lippuhinnat ja muuta lisätietoja pian – seuraa ilmoitteluamme kotisivuilla, Facebookissa ja Instagramissa!\nHaluatko olla mukana tekemässä Ypäjän musiikkiteatterikesä 2019 -festivaalia?\nOlipa erityisosaamisesi laulu, tanssi, jonkin instrumentin soittaminen tai olisit vielä piilevä kyky, olet tervetullut iloiseen joukkoomme!\nTule siis infotilaisuuteen Kartanon koululle Ypäjälle joko la 29.9. 16-21 tai su 30.9. 10-13kuulemaan lisää millaisia tekijöitä haemme kaudelle 2019. Luvassa on kolme erilaista teosta – West Side Story, Katto Kassinen ja Paavo 1,5 – joihin jokaiseen tarvitaan niin näyttelijöitä, orkesterilaisia kuin talkooväkeä.\nSaavu infotilaisuuteen rohkein ja avoimin mielin rennoissa vaatteissa, jotka mahdollistavat vapaan liikkumisen. Kartanon koulun osoite on Varsanojantie 97, 32100 Ypäjä.\nKatso videoita: kesä 2017", "timestamp": "2018-09-23T22:42:13Z", "url": "http://www.ypajanmusiikkiteatteri.fi/"}