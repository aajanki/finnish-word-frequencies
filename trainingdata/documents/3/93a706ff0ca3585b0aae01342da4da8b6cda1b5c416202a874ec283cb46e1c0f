{"text": "Kasinoiden lainsäädäntö Suomessa - Suomalaiset-kasinot.net\nSuomessa korostetaan Veikkauksen monopoliasemaa ja ulkomaiset nettikasinot leimataan usein laittomiksi. Tästä syystä netissä toimivien kasinoiden toimintaan ja lainsäädäntöön liittyy useita vääriä käsityksiä ja luuloja – näitä oiomme tällä sivulla. Ja ei huolta, et riko lakia: tämäkin sivusto on täysin laillinen!\nSuomalaisen rahapelaamisen lainsäädäntö\nKun tarkastellaan suomalaista raha- ja uhkapelaamista, eteen tulee Arpajaislaki. Sen mukaisesti Veikkaus Oy on ainoa taho, jolla on oikeus järjestää rahapelejä Suomessa. Poikkeuksena tähän on Ahvenanmaan itsehallinnollisessa maakunnassa rahapelejä järjestävä PAF (joskin Veikkaus toimii myös Ahvenanmaalla).\nAsetukset, joilla säädetään esimerkiksi Veikkauksen peleissä maksettavista voitto-osuuksista ja peliautomaattien määrästä, ovat sisäministeriön vastuulla. Samalla näillä asetuksilla määrätään myös ns. kivijalkakasinoiden määrästä. Rahapelaamisen valtakunnallisesta valvonnasta vastaa Poliisihallitus.\nArpajaislain keskeisiä rajoituksia ovat pelaajien täysi-ikäisyyden vaatimus sekä se, ettei rahapelejä myydä velaksi. Tämän takia asiakkaat eivät voi käyttää pankkikorttinsa luotto-ominaisuutta Veikkauksen pelejä pelatessaan. Uhkapelien mainonta ja markkinointi on myös rajoitettua Suomen lainsäädännön puitteissa: markkinoinnin tulee tapahtua ”vastuullisella tavalla”. Paljon keskustelua on herättänyt se, onko Veikkauksen markkinointi käytännössä kovinkaan vastuullista. Ulkomaiset kasinot ovat kuitenkin päässeet esimerkiksi sosiaalisen median kautta maahan – tästä voit lukea lisää artikkelistamme Rahapelien mainonta Suomessa.\nSuomessa on pitkään toiminut myös rahapeliasioiden neuvottelukunta. Aiemmin tämä neuvottelukunta keskittyi lähinnä koordinoimaan Veikkauksen sekä silloisen RAY:n ja Fintoto Oy:n toimintaa mm. päällekkäisyyksien välttämiseksi. Yhtiöiden yhdistyessä myös neuvottelukunta uudistui ja helmikuussa 2018 toimintansa aloittaneen uuden neuvottelukunnan tehtävä on seurata rahapelipoliittisten tavoitteiden toteuttamista ja kehitystarpeita monopolin ylläpitämiseksi ja parantamiseksi. Virallinen Suomi on siis edelleen tiukasti säilyttämässä Veikkauksen asemaa. Olemmekin pohtineet, pitäisikö Veikkauksen monopolista luopua.\nSuomessa vallitsee siis monopoli eli toisin sanoen yksinoikeusjärjestelmä. Euroopan unioni (EU) on toistaiseksi sallinut Suomen ja Ruotsin pitää malleistaan kiinni, vaikka sen laajalti katsotaankin sotivan EU:n pääoman ja palveluiden vapaan liikkuvuuden perusperiaatetta vastaan.\nEuroopan komissio on kuitenkin asettanut tietyt kriteerit, joiden puitteissa jäsenmaiden tulee ylläpitää yksinoikeusjärjestelmää. Toistaiseksi Suomi ja Veikkaus ovat onnistuneet täyttämään nuo kriteerit, mutta tulevaisuus on tässä suhteessa epävarma.\nVeikkauksen monopolia perustellaan yleishyödyllisyydellä, sillä Veikkauksen tuotot käytetään muun muassa urheilun ja liikunnan, tieteen, taiteen ja nuorisotyön hyväksi. Kuka sitten valvoo sitä, että Veikkaus toimii arpajaislain mukaisesti? Veikkaus Oy:n hallintoneuvosto. Ei ole siis mikään ihme, että Veikkauksesta puhuttaessa kuuleekin usein maininnan eturistiriidasta.\nEU:n yksinoikeusjärjestelmän kriteerien mukaan jäsenmaiden viranomaisten on valvottava pelitoiminnan laajentumista. Mikäli monopoliasemassa oleva yhtiö markkinoi toimintaansa liian aggressiivisesti ja pyrkii houkuttelemaan uusia pelaajia, voidaan sen katsoa rikkovan tätä periaatetta.\nTästä aiheesta Veikkaus onkin saanut huomattavasti kritiikkiä: monen mielestä monopoliyhtiö ei pyri enää rajoittamaan pelaamisen haittoja vaan houkuttelemaan uusia asiakkaita ilman pelkoa kilpailusta. Syksyllä 2016 Suomi saikin Euroopan komissiolta aiheesta huomautuksen.\nUlkomaille rekisteröityneet suomalaiset-kasinot\nEuroopan unionissa ei ole yhtenäistä lainsäädäntöä uhkapelien suhteen. Jäsenvaltiot voivat päättää itsenäisesti soveltamastaan lainsäädännöstä ja politiikasta rahapelien järjestämisen suhteen, mutta tiettyjä rajoituksia kuitenkin sovelletaan.\nSuurimmassa osassa jäsenmaita käytössä on toimintalisensseihin perustuva järjestelmä. Toisin sanoen valtio (tai esimerkiksi osavaltio) myöntää (eli käytännössä myy) lupia rahapeliyhtiöille, ja yhtiöt voivat harjoittaa liiketoimintaa lisenssien puitteissa kyseisellä alueella. Pohjoismaista vain Tanska on avannut yksinoikeusjärjestelmänsä lisenssipohjaiseksi (vuonna 2012).\nVuonna 2015 tehdyn arvion mukaan noin neljännes suomalaisten verkossa pelaamista rahapeleistä suuntautuu monopolijärjestelmän ulkopuolisille toimijoille. Jo tuolloin yli puolet (52 %) suomalaisten rahapeleistä suuntautui verkkoon perinteisten pelipisteiden sijaan. Kehityskulku on mitä todennäköisemmin voimistunut yhä enemmän verkkopainotteiseksi. Käytännössä monopolijärjestelmä on siis yhä edelleen olemassa, mutta se ei missään nimessä ole entisaikojen voimissa.\nSuomessa ei toistaiseksi ole ryhdytty rajoittamaan esimerkiksi IP-osoitteita blokkaamalla pääsyä ulkomailla toimiville rahapelisivustoille. Tämä vaihtoehto on kuitenkin esiintynyt yhtenä mahdollisena toimenpiteenä talouspoliittisen ministerivaliokunnan kokouksessa keväällä 2018. Vastaavia suunnitelmia on ollut ennenkin, mutta ne eivät ole kuitenkaan päässeet toteutettaviksi asti.\nEU:n ja Euroopan talousalueen (ETA) maissa toimivilla verkkokasinoilla tai vedonlyöntisivustoilla pelaaminen ei kuitenkaan ole Suomen kansalaisille laitonta. Näiden sivustojen taustayhtiöiden harjoittama markkinointi on kuitenkin kiellettyä, mikäli se kohdistuu selkeästi manner-Suomeen. Tämän markkinointikiellon valvominen ja perustelu on kuitenkin varsin ongelmallista käytännössä.\nUlkomailla toimivien suomalaiskasinoiden edut ja haitat\nTavallisen suomalaisen kasinopelaajan kannalta tämän hetken tilanne on kuitenkin kohtuullisen hyvä, vaikka itse rahapelialalla ei täysin tyytyväisiä Suomen hallituksen lähestymistapaan ollakaan. Suomalaiset pelaajat voivat kuitenkin rajoituksetta käyttää kansainvälisten peliyhtiöiden palveluja, ja tämä tuo mukanaan eräitä kiistattomia etuja.\nEtuihin kuuluvat ensinnäkin pelien suuremmat palautusprosentit ja vedonlyönnin kohteiden korkeammat kertoimet. Siinä missä Veikkauksen kestosuosikkipelien, kuten Tuplapotin tai Kulta-Jaskan, palautusprosentit ovat 90-92 %:n luokkaa, suomenkielisillä eurooppalaisten lisenssien kasinoilla vastaavien kolikkopelien palutusprosentit ovat huomattavasti parempia: 93-99 %. Lisäksi tarjolla on progressiivisesti kasvavan jackpotin pelejä, joita Veikkauksen tarjonnassa ei ole. Vapaa kilpailu on nostanut myös vedonlyönnin kertoimet korkeiksi.\nKansainvälisillä kentillä toimivat peliyhtiöt joutuvat kilpailemaan toistensa kanssa, ja tämä näkyy myös niiden tarjoamissa ekstroissa. Parempien palutusprosenttien ja isompien kertoimien ohella peliyhtiöt jakavat asiakkailleen myös erilaisia bonuksia. Tavallisesti uuden asiakkaan rekisteröitymisbonusten arvo voidaan laskea jopa useissa sadoissa euroissa.\nPelien tarjonta niin perinteisten kasinopelien kuin vetokohteiden puolella on huomattavasti laajempaa. Veikkaus on vasta hiljattain alkanut tehdä laajamittaista yhteistyötä talon ulkopuolisten pelituottajien kanssa, eivätkä mielenkiintoisimmat peliuutuudet useinkaan löydä tietään monopoliyhtiön listoille. Vetokohteiden puolesta tarjonta on miltei poikkeuksetta parempaa kansainvälisillä sivustoilla – varsinkin kansainvälisten sarjojen puitteissa.\nSuomalaisten pelaajien ei myöskään tarvitse maksaa veroja EU:n ja ETA:n piiriin rekisteröityneiden verkkokasinoiden voitoista. Suurin osa tällaisista nettikasinoista toimii Maltalla, mutta myös Viron ja Gibraltarin lisenssit ovat yleisiä. Kyseisten lisenssien myöntäminen on tarkasti säädeltyä ja niiden alla toimivien kasinoiden toiminta tarkkaan valvottua.\nVaikka Suomen ulkopuolella majaansa pitävissä pelisivustoissa on paljon hyviä puolia, on niissä jokunen haittakin. Esimerkiksi suomalaiset verkkopankit eivät suoraan voi tehdä yhteistyötä näiden taustalla toimivien peliyhtiöiden kanssa. Siksi suorat verkkomaksut esimerkiksi Osuuspankin tai Säästöpankin tileiltä eivät onnistu. Kotimainen Euteller-maksunvälityspalvelu on kuitenkin osaltaan paikkaamassa tätä aukkoa ja tarjolla on toki myös monia muita maksuvaihtoehtoja.\nMonet upeat kasinopelit ja anteliaat bonukset odottavat Bondibet Casinolla. Yli 20 vuoden kokemus alalta näkyy – lue lisää arvostelustamme!\nTilitön kasino\nKokeile GoGoCasinoa ilman rekisteröitymistä ja nauti netin parhaasta mobiilikasinosta. Ei vaivannäköä, ei bonuksia - vain loistavaa peliviihdettä!", "timestamp": "2020-08-12T20:22:44Z", "url": "https://www.suomalaiset-kasinot.net/kasinoiden-lainsaadanto/"}