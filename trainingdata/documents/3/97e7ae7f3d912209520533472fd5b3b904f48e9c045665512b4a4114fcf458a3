{"text": "22, rue Menthe: Lounatuuli tuo pienen laulun\nSe nauraa jos joku on iloinen.\nEn kylläkään ymmärrä, että mitä tuo lohikäärme yhtäkkiä tekee tuolla laulun keskellä, viiriäisten ja ihmisten seassa...\nLounatuuli on soinut minulla päässä ärsyttävästi jo kaksi päivää. Vaivan laukaisi vähän viiveellä Juutuubbi, ja siellä nähdyt Tenavatähtipätkät, etenkin siis *tämä*. Noiden katsominen aiheuttaa sekavan nostalgia-aallon: \"Tämän minä muistan, ja tämänkin.. ja tuon... ja vielä muuten tuonkin\". Toivottavasti en ole ainoa, joka noita lapsuudestaan muistaa... Onks Tiina kotona, mullois vähän asiaa, niin niin niin vähän asiaa...\nSamalla mielessä kummittelee lievä myötähäpeä ysikytluvun vaatteista ja lavastuksista. Mutta se oli kai muotia silloin.\nSilloin kun Tenavatähti muuttui Karuselliksi, hommasta meni jotenkin maku, tai sitten minä olin jo liian iso.\nEipä tainnut tuostakaan ohjelmasta kovin montaa tulevaisuuden tähteä tulla?\nTai ehkä sieltä vielä joku ponnistaa pinnalle jälkikäteen, vähän niinkuin Jonna Tervomaa, jonka läpimurtorallatus minut syvästi traumatisoi lapsuudessani. En edes valehtele, jos kerron että pystyin kuuntelemaan tuon laulun läpi viime viikolla ensimmäistä kertaa kahteenkymmeneen vuoteen... ja vieläkin aiheuttaa puistatuksia.\nToinen jokavuotinen pakkokatsottava lapsuudessa oli se Bolognan lastenlaulukilpailu (Lapset laulavat lapsille). Mieleen on kummasti syöpynyt Mariele Ventren johtama ylienerginen pikkolo-kuoro, jossa samat lapset lauloivat vuodesta toiseen, senttien lisääntyessä vain siirryttiin edestä takariviin.\nAika pitkälti samaa henkeä noissa näyttää vieläkin olevan, ja ihan samalta tuo italia kuulostaa lasten suusta nytkin :D Tämän vuoden marraskuussa käydään 51. kisa. Ensimmäisten kuorojen lapsukaiset siirtyvät jo eläkkeelle...\nTässäpä teille 50-vuotiaan Zecchino d'Oro:n voittaja syksyltä 2007. Virgilia Siddi - \"Ma che mondo l'acquario\"\nEve 16. kesäkuuta 2008 klo 14.45\nUuuh! Minttu&Ville sai mun karvat oikeesti pystyyn. Huuh. Kauheeta. Silti oli pakko kuunnella. Ma kylla muistan etta hoilottelin sita sillon ennen muinoin. Meilla oli Jonna-kasetti, jota kuunneltiin aina joskus automatkoilla...\nStazzy 16. kesäkuuta 2008 klo 16.34\nvoi ei mikä rangaistus :D\nStello 16. kesäkuuta 2008 klo 19.19\nMa en ikina voinut sietaa Tenavatahtia (ja Minttu&Ville, hyi s****na..), mutta tuo italialaisversio menisi varmaan vielakin, tosin pienina annoksina, koska niilla lapsilla on jotenkin liikaa energiaa esiintymisessaan.. :o\nStazzy 16. kesäkuuta 2008 klo 21.55\nJoo, italialaislaulua voi katsella just sen finaalin vuodessa :D\nnina 17. kesäkuuta 2008 klo 8.52\noon aina vihannu tuota lounatuuli-laulua. hyi. selkäpiitä karmii kun piti mennä kattoon tuo video!\nmutta miten nuo lapset osaa esiintyä noin? onko niillä ollu joku harjotusleiri ennen esiintymistä? \"näin pidetään kiinni mikistä, otetaan askelia ja napsutellaan sormia.\"\nnina taas 17. kesäkuuta 2008 klo 8.55\nmutta antti pääkkönen oli ihan paras!\nv=AAlLCXHA-TI\ntää aihe sai mut nyt ihan liekkeihin.\nGinger 17. kesäkuuta 2008 klo 22.38\nSiis häh! Mullakin soi toi Lounatuuli päässä koko viikonlopun - niin että mistä se oikein tuli??\nStazzy 18. kesäkuuta 2008 klo 13.09\njos lounatuuli toi pienen laulun?\nAntti Pääkkönen oli mustakin parempi :D", "timestamp": "2017-08-17T15:18:29Z", "url": "http://mentheforet.blogspot.com/2008/06/lounatuuli-tuo-pienen-laulun.html"}