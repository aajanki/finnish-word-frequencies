{"text": "Tule lääkäriksi Tampereelle | A-klinikka.fi\nEtsimme joukkoomme päihde- ja mielenterveyspotilaiden hoidosta kiinnostunutta lääkäriä Tampereen palveluihimme. Työnkuva on sopimuksen mukaan räätälöitävissä joko laitospainotteiseksi Tampereen kuntoutumiskeskukseen tai sitten korvaushoitopainotteisemmaksi Tampereen Huumehoidon avopalveluihin.\nTyön voit aloittaa sopimuksen mukaan syksyllä. Myös osa-aikatyö (esim. 2 tai 3 päivää viikossa) on mahdollinen. Halutessasi voit työskennellä osan viikosta myös muissa yksiköissämme esimerkiksi Hämeenlinnassa, ja osan työstä voi suorittaa myös etänä. Työ tapahtuu virka-aikaan, päivystysvelvollisuutta ei ole. Etsimme lääkäriä ensisijaisesti vakituiseen työsuhteeseen, mutta meille voi tulla myös esim. tekemään erikoistumisen reunoja.", "timestamp": "2019-02-17T11:36:35Z", "url": "https://www.a-klinikka.fi/tietoa-meista/tyopaikat/tule-laakariksi-tampereelle"}