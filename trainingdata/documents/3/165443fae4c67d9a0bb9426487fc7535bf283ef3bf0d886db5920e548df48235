{"text": "Suomen ensimmäinen kansainvälisen tason Imax-elokuvateatteri avataan Helsinkiin ensi vuoden lopulla - Kotimaa - Uutiset - MTV.fi\nSuomen ensimmäinen kansainvälisen tason Imax-elokuvateatteri avataan Helsinkiin ensi vuoden lopulla\nKotimaa Julkaistu 29.11.2017 14:48\nFinnkino avaa Helsingin Itikseen Suomen ensimmäisen Imax-elokuvateatterin loppuvuodesta 2018. Elokuvateatteriin rakennetaan yhdeksän salia, joista yksi on Imax-sali.\nImax-salissa on suurempi valkokangas, elokuvaa katsotaan tavallista lähempää ja jyrkemmästä katsomosta. Saliin on suunnitteilla noin 315 neliömetrin kokoinen kangas sekä 12.0-kanavainen Immersive Sound System -äänentoistojärjestelmä.\nFinnkinon markkinointi- ja myyntijohtaja Kalle Peltolan mukaan Imax-elokuvien lippuhintoja ei ole vielä päätetty, mutta ne ovat hänen mukaansa hieman tavallisia lippuja kalliimpia.\nFinnkino Itiksen rakennesuunnittelu aloitettiin vuosi sitten. Tällä hetkellä teatterin tilalla on monttu, josta teatteri ensi vuoden aikana muotoutuu.\nItikseen rakennettavan teatterin lisäksi Pohjoismaissa on tällä hetkellä kolme Imax-teatteria.\nTieto-Finlandia Riitta Kylänpään teokselle Pentti Linkolasta: \"Hän kohtelee julmasti hevosiaan ja naisiaan – vaikka molempia rakastaa\" Sanna Mander päihitti Mauri Kunnaksen ja voitti lasten ja nuorten Finlandian – Avain hukassa -kirjasta plagiointiväite", "timestamp": "2018-02-25T14:06:50Z", "url": "https://www.mtv.fi/uutiset/kotimaa/artikkeli/suomen-ensimmainen-kansainvalisen-tason-imax-elokuvateatteri-avataan-helsinkiin-ensi-vuoden-lopulla/6676682"}