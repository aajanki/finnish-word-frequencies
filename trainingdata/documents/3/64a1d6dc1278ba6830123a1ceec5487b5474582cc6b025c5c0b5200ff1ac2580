{"text": "Vanhusten palvelutalojen hinnoissa huikeita eroja - Kotimaa - Uutiset - MTV.fi\nJulkaistu 05.09.2010 19:06\nVanhusten palvelukotien kuukausimaksut vaihtelevat rajusti. Yksityisten palvelutalojen kuukausivuokrat tehostetulla palvelulla vaihtelevat tuhannesta jopa yli 5 000 tuhanteen euroon. Kustannusten vertailu on vaikeaa, koska palvelutalot ilmoittavat hintansa eri tavoin. Sama palvelunimike voi sisältää erilaisia ja erihintaisia palveluja.Samassa palvelutalossa voi olla myös kunnan ostopalvelusopimuksella sijoitettuja asiakkaita, kunnan palvelusetelillä maksavia sekä täysin itse maksavia asiakkaita.\n- Hintojen vaihtelu kertoo myös siitä, että asukkaat haluavat erilaista palvelua. Toiset haluavat filettä ja toiset siskonmakkarakeittoa, muistuttaa Helsingin diakonissalaitoksen Hoiva oy:n toimitusjohtaja Anne Koskinen.Koskisen mukaan Suomessa ei tällä hetkellä ole erityisäännöksiä asiakasmaksuista palveluasumisessa- Tästä syystä kuntiin on muotoutunut hyvin erilaisia maksukäytäntöjä, Koskinen toteaa. Asiaa tutkii sosiaali- ja terveysministeriön Ikähoiva-työryhmä, joka jättää mietintönsä syyskuun lopussa.(MTV3)", "timestamp": "2017-05-25T02:45:04Z", "url": "http://www.mtv.fi/uutiset/kotimaa/artikkeli/vanhusten-palvelutalojen-hinnoissa-huikeita-eroja/1848382"}