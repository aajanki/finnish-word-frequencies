{"text": "TPS TV | Heikki Mäki esittelee TPS:n tarunhohtoiset Mustat kirjat\nHeikki Mäki esittelee TPS:n tarunhohtoiset Mustat kirjat\n9 276 Katsontoa\nTPS jalkapallon grand old man Heikki Mäki piipahti jälleen ties kuinka monennen kerran TPS:n toimistolla päivittämässä seuran kuulut Mustat kirjat. TPS:n edustusjoukkue on pelannut lokakuun 8.päivästä lähtien vuodesta 1922 yli 3.100 virallista ottelua, ja ne kaikki on dokumentoitu perustietojensa osalta TPS:n tarunhohtoisiin Mustiin kirjoihin. Miltään muulta suomalaiselta urheiluseuralta ei löydy vastaavaa käsin kirjoitettua arkistoa.\nHeikki Mäen isä, arvostettu ja kunnioitettu Uuno Mäki, johti seuraa sen perustamisesta lähtien 19 vuotta aina omaan kuolemaansa asti. Uuno Mäki menehtyi vuonna 1941.\nHeikki Mäki otti Mustien kirjojen päivittämisen haltuunsa 1990-luvun alussa, mutta hänen terävä muistinsa ulottuu jopa sotavuosien taakse. Vuonna 1930 syntynyt Mäki muistaa TPS:n edustusjoukkueen otteluita elävästi jo 1930-luvun lopulta.\nMiltä TPS:n Mustat kirjat sitten oikeasti näyttävät? Tiesitkö, että TPS pelasi ensimmäisen ottelunsa jo ennen seuran virallista perustamiskokousta? Miksi TPS perustettiin? Mikä joukkue oli varsinkin alkuvuosina vastustajana kummitellut TIFK? Miten TPS sijoittui ensimmäisenä kilpailukautenaan vuonna 1923? Missä TPS juhli ensimmäistä Suomen mestaruuttaan vuonna 1928? Mitä erikoista oli TPS:n Suomen mestaruudessa vuonna 1939? Mikä oli sotasarja ja mitä joukkueita siellä oli vastassa?\nKuka oli se TPS-leirin pitkään hyljeksimä erotuomari, joka kuitenkin ratkaisi väärällä pilkkuvihellyksellään TPS:n paluun SM-sarjaan kauden 1965 päätteksi? Mitä joukkuetta vastaan TPS pelasi ensimmäisen Suomen Cupin finaalinsa – ja missä ja miksi? Mikä on Heikki Mäen mielestä TPS:n kaikki aikojen ottelu? Mikä ottelu veti Kupittaalle kaudella 1968 yli 8900 katsojaa?\nMillaisen puheen Heikki Mäki piti DDR:läisille, kun TPS kohtasi FC Magdeburgin Eurooppa Cupin karsinnoissa syksyllä 1972? Missä on Kalahallin kenttä, jossa TPS ratkaisi Suomen mestaruuden syksyllä 1972? Mikä oli Tepsin viimeisen mestarijoukkueen salaisuus kaudella 1975? Kuinka monta Suomen mestaruutta TPS on ratkaissut kotikentällään?\nHeikki Mäki ja TPS:n Mustat kirjat antavat kattavat vastaukset kaikkeen tähän.\nKun Tepsin Mustat kirjat eivät ole yleisesti saatavissa, voisikohan Heikki kertoa vastaukset esitettyihin kysymyksiin esim. tällä palstalla? Olisi myös mielenkiintoista kuulla 1930-luvun lopun ja 1940-luvun alun matseista, jolloin Tepsi voitti kaksi Suomen mestaruutta. Heikki lienee ainoa turkulainen, jolla on niistä henkilökohtaisia muistoja.\nPentti Pispa\n( 11.5.2015 )\nNuo kirjat pitäisi kopioida ja myydä skannatut sivut omana kirjanaan. Niitä voisi vielä höystää Heikin muistoilla.\nOlisi kivaa itsekin päästä pläräämään Mustien kirjojen sivuja.\nHeikki on mahtava persoona. Olisipa omakin pääkoppa yhtä kovassa tikissa tuossa iässä.\nTuosta Kuusysi-TPS -matsin ylärimakudista on nyt monta muistoa. Tepsin sivuilla joskus väitettiin, että sen ampui Rapa. Heikki muistaa, että se oli Niclas Grönholm. Minä muistaisin, että sen ampui Esa Nieminen. Kuka on oikeassa?\nTPS:n viestintä ei voi sanoa 100% varmaksi, mutta mr. Möttönen veikkaili Rapaa.\n( 29.5.2016 )\nRapa sen ampui, tämä tieto on fakta.\nLehdistötilaisuus: TPS – KuPS 3-0 (28.08.2010)\nelo 28, 2010\nJJK-ennakko: “Vaativa setti, ja molemmat on myös vähän matkustellut”", "timestamp": "2020-02-18T02:56:11Z", "url": "https://tpstv.fi/heikki-maki-esittelee-tpsn-tarunhohtoiset-mustat-kirjat/"}