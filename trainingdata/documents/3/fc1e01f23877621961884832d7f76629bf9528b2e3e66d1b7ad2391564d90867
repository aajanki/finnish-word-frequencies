{"text": "Maahanmuuttomyyttien murskaaja: YK:n pakolaisjärjestö UNHCR:n uusi raportti kertoo maailman pakolaistilanteen\nYK:n pakolaisjärjestö UNHCR:n uusi raportti kertoo maailman pakolaistilanteen\nYK:n pakolaisjärjestö on julkaissut uuden raportin \"Mid-Year Trends 2014\". Tämä raportti kertoo paitsi maailman pakolaistilanteen, myös sen, kuka kantaa pakolaiskriisien hoidosta suurimman vastuun.\nAbsoluuttisina lukuina Pakistan on maailman suurin pakolaisten vastaanottajamaa. Maassa on 1,6 miljoonaa pakolaista, pääosin Afganistanista. Muita suuria pakolaisten vastaanottajamaita ovat Libanon (1,1 miljoonaa), Iran (982.000), Turkki (824.000), Jordania (737.000), Etiopia (588.000), Kenia (537.000) ja Tšad (455.000).\nPakolaisten määrä tulee kuitenkin aina suhtauttaa maan väkilukuun ja kansantalouden kokoon. Kun katsotaan sitä, kuinka monta pakolaista maassa on per 1 ostovoimakorjatun ja asukaskohtaisen BKT:n dollari, saadaan alla oleva taulukko. Se kuvaa sitä, mitkä kansantaloudet ovat eniten kuormittuneita pakolaisuutta aiheuttavista kriiseistä.\nKehittyvät maat kantavat pakolaiskriiseistä suurimman vastuun niin absoluuttisesti kuin suhteellisestikin.\nVuonna 2014 Suomi otti vastaan 1030 kiintiöpakolaista ja antoi 1346 myönteistä oleskelulupaa Suomen ulkomaalaislain mukaisen kansainvälisen suojelun perusteella.\nUNHCR:n mukaan Suomessa oli vuoden 2013 lopussa yhteensä 11.252 henkilöä kansainvälisen suojelun mukaisella statuksella.\nIMF:n mukaan Suomen ostovoimakorjattu BKT per asukas (PPP) oli 40,455 yhdysvaltain dollaria vuonna 2014. Suomen luku yllä olevassa taulukossa olisi siis 0,27.\nRuotsin pakolaisväestö oli UNHCR:n mukaan vuoden 2014 puolivälissä 114.175, Norjan 46.106, Tanskan 13.160, Hollannin 74.707, Belgian 29.179 ja Saksan 200.805.\nRikkaiden valtioiden, mukaan lukien Suomen, entistä suuremmalle vastuulle pakolaiskriisien hoidossa ei ole olemassa yhtään minkäänlaisia kansantaloudellisia esteitä.\nLähettänyt Heikki Kerkkänen klo 12:42 ip.", "timestamp": "2017-10-23T20:51:33Z", "url": "http://hemakerk.blogspot.com/2015/01/ykn-pakolaisjarjesto-unhcrn-uusi.html"}