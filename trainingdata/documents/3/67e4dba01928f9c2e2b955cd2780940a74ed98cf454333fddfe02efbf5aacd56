{"text": "\"Sami Salon lämäreitä kaivataan\" | Jääkiekko | Iltalehti.fi\n\"Sami Salon lämäreitä kaivataan\"\nTiistai 28.4.2009 klo 12.08 Alavartalovammastaan toipumassa oleva puolustaja on jälleen valmiina tosipeleihin. Sami Salo tekee paluuta NHL-jäille. (ZUMA WIRE)\nVancouverin järkälemäinen puolustaja Sami Salo on kaivattu apu joukkueelleen NHL:n pudotuspeleissä. Ensimmäisellä kierroksella tullut vamma piti suomalaisen poissa kaukaloista yli viikon.Jäälle kovasti kaipaavan Salon paluu on lähellä. Maanantaina hän veti jo ensimmäiset täydet jääharjoitukset loukkaantumisensa jälkeen. Salo on loistanut kolmessa pelaamassaan pudotuspelissä ja viimeistellyt niissä komeat tehot 1+3=4.Joukkuekaverit odottavat Salon paluuta jäille.- Hän tekee meistä monella tapaa vahvempia. Erittäin tärkeä lenkki joukkueelle. Salon tarkkoja lämäreitä kaivataan, varsinkin mentäessä jatkossa yhä kovempiin peleihin, Vancouver-pakki Kevin Bieksa sanoo TSN:n verkkosivuilla.Myös valmentaja Alain Vigneault kehuu suomalaispakkia.- Puolustuksessa hän on vahva. Hän on myös erittäin hyvä pelaamaan mies miestä vastaan -tilanteissa. MIKKO LEHESSAARI mikko.lehessaari@iltalehti.fi", "timestamp": "2017-03-29T01:05:26Z", "url": "http://www.iltalehti.fi/jaakiekko/200904289490967_jk.shtml"}