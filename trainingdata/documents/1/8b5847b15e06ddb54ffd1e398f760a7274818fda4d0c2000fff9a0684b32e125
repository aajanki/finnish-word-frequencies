{"text": "Laitteesta huolehtiminen | ResMed\nPotilaat ja perheenjäsenet > Tukipalvelut > Hoito ja kunnossapito > Laitteesta huolehtiminen\nMiten usein maski pitää puhdistaa? Miten minun pitäisi huolehtia muusta laitteistostani?\nHoitolaitteiston kunnosta huolehtiminen ja sen hoitaminen on ensiarvoisen tärkeää, jotta saisit hoidosta mahdollisimman suuren hyödyn.\nMaskin kunnosta huolehtiminen\nEt ehkä ole havainnut, mutta ihostasi irtoaa ajan myötä kasvojen rasvaa, joka voi heikentää maskin ja sen tiiviyden laatua ja suorituskykyä. Kun siis olet käyttänyt maskia, pese maski huolellisesti saadaksesi pois kasvoista irronneen rasvan.\nPuhdista maskin pehmike joka aamu, kun olet käyttänyt maskia yöllä. Siten sinulla on puhdas, kuiva maski valmiina seuraavaa hoitokertaa varten. Kun puhdistat maskin, myös kasvoista irronnut rasva irtoaa, jotta maski olisi mahdollisimman tiivis.\nPuhdista maski pesemällä se käsin joka päivä miedolla pesuaineella. Vältä voimakkaita puhdistusaineita, jotka voivat vaurioittaa maskia tai jättää haitallisia jäämiä. Anna maskin kuivua suoralta auringonvalolta suojattuna.\nTarkempia tietoja maskin puhdistamisesta ja hoidosta saat maskin käyttöohjeesta.\nLaitteen kunnosta huolehtiminen\nJotta laite voisi antaa tasaisesti korkealaatuista hoitoa, sen kunnosta on huolehdittava hyvin. Tukkeutunut ilmansuodatin vaikuttaa laitteen sinulle puhaltamaan paineeseen. On tärkeää tarkastaa säännöllisesti, ettei ilmansuodattimessa ole reikiä tai siihen kertynyttä pölyä. Katso erityisiä suosituksia käyttöohjeesta tai kysy laitteen toimittajalta, kuinka usein laitetta pitää huoltaa.\nKostuttimen kunnosta huolehtiminen\nKostuttimen kunnosta huolehtiminen on tärkeää, jotta hoito olisi tehokasta ja ettei kostuttimeen kertyisi epäpuhtauksia.\nOn suositeltavaa, että vesisäiliö pestään jokaisen kerran jälkeen miedolla puhdistusaineella ja lämpimällä vedellä. Sitten se huuhdotaan perusteellisesti ja sen annetaan kuivua suoralta auringonvalolta suojattuna. Kerran kuukaudessa pitää tarkastaa, ettei vesisäiliössä ole kulumista tai rikkinäisiä kohtia. Vaihda vesisäiliö, jos jokin sen osa on haljennut tai syöpynyt.\nHuomaa, että nämä puhdistusohjeet ovat vain yhteenvedonomaiset. Tarkempia tietoja käyttämäsi laitteen käyttöohjeesta.\nMaski on vaihdettava säännöllisesti, jotta voidaan varmistaa, että saat miellyttävää, tehokasta hoitoa joka yö.\nJoitain merkkejä siitä, joiden avulla voit tietää, että on aika vaihtaa maski (tai sen osia):\njoudut kiristämään hihnoja hyvin usein\nhavaitset, että maski on menettänyt joustavuutensa\nhoitosi ei vaikuta yhtä tehokkaalta kuin tavallisesti\npehmike tuntuu liukkaalta, vaikka se on puhdistettu\nTarkempia tietoja siitä, kuinka usein maski ja sen osia on vaihdettava, saat hoitolaitteiston vaihtamista koskevasta kohdasta.", "timestamp": "2020-01-18T06:54:07Z", "url": "https://www.resmed.com/fi-fi/consumer/support/treatment-and-maintenance/caring-for-your-equipment.html"}