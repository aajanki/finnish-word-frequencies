{"text": "Kirjoittaja Aihe: TRESemme hiustenhoitotuotteet (Luettu 172081 kertaa)\n« Vastaus #405 : 10.02.16 - klo:20:52 »\nÄääh, Naturalsissa iso bonut oli se iso pönikkä. Pitää käydä ostamassa pois moinen ennen kuin katoavat hyllyistä.\n« Vastaus #406 : 10.02.16 - klo:20:55 »\n^^Muistatko minkä kokoinen pullo ja paljonko hintaa suunnilleen?\n« Vastaus #407 : 10.02.16 - klo:20:58 »\nMethylchloroisothiazolinonea ja methylisothiazolinonea on kyllä nykyisin joka paikassa . Koetan parhaani mukaan vältellä sitä, mutta se on kohta aivan mahdoton tehtävä.\n« Vastaus #408 : 10.02.16 - klo:21:02 »\nInci vaikuttaa hyvältä, pitääpä ostaa testiin kun tulee vastaan! Mua ei haittaa pienemmät pullot, saapahan joskus kulutettua jotain loppuun Mutta mitä googlasin noita niin nekin näyttää olevan kuitenkin 500ml tai 739ml Tuota botanique-sarjaa näyttäisi olevan kolmea eriä, nourish & replenish, damage recovery ja detox & restore.\n« Vastaus #409 : 10.02.16 - klo:21:52 »\nLainaus käyttäjältä: Kauris - 10.02.16 - klo:20:52\nMites undone? Se on jäämässä valikoimiin ja itse koin sen hyvin samanlaiseksi kuin naturals.\nPullot oli 500ml, hinta tarjouksessa 5,49e. Tarjous voimassa 24.2. Tämä siis citymarketissa, muista paikoista en tiedä, enkä tiedä tuotteen normaalihintaa.\n« Vastaus #410 : 10.02.16 - klo:22:01 »\n^ En oo selvästikään perillä asioista kun en ole tiennyt tuosta Undonesta. o,o Pitää käydä huomenna ostamassa pönikkä kokeiluun.\n« Vastaus #411 : 31.05.16 - klo:18:39 »\nLainaus käyttäjältä: Marie Corelli - 10.02.16 - klo:20:58\nOlen tutkinut uusia kookostuotteita ja shampoossa ei ole lainauksessa mainittuja säilöntäaineita, mutta hoitoaineessa on. Onko joku jo kokeillut uutuuksia?\nMinulla on iso pullo Naturals-hoitoainetta, mutta se taitaa olla aivan liian tuhtia minun hiuksilleni. Toissapäivänä pesin Urtekramin lastenshampoolla ja käytin hoitona Naturalsia. Hiukset tuntuivat jo eilen iltapäivällä rasvaisilta ja raskailta. Se tuoksukaan ei ole oikein minun mieleen. Ehkä käytän tuota tehohoitona, mutta enpä usko sen sopivan päivittäiseen hoitoon. Pakko kai se on kuitenkin käyttää loppuun, kun kerran olen sen ostanutkin. Voihan se toimia pesevämmän shampoon kanssa käytettynä.\n« Vastaus #412 : 31.05.16 - klo:18:47 »\nMulla on menossa toinen tai kolmas pullo tota uutta hoitista. Toimii mun tukkaan ihan törkeen hyvin, mutta jos naturals on sulle liian tuhtia, niin uskoisin että kyllä toi kookoskin sitten on.\nToi tuoksuu jonkin verran kookokselle ja haju jää jossain määrin hiuksiin, eli jos ei kookoksesta pidä niin ei kannata ostaa. Tosi hoitava ja silottava hoitis ollakseen silikoniton. Shampoota en ole kokeillut.\n« Vastaus #413 : 31.05.16 - klo:20:07 »\n^En ole hankkimassa tuota hoitoainetta tuon säilöntäaineen takia. Shampoo kiinnostaa enemmän, mutta sitäkään en tarvitse. Koetan myös ostaa enemmän luonnonkosmetiikkaa.\n« Viimeksi muokattu: 31.05.16 - klo:20:29 kirjoittanut Marie Corelli »\n« Vastaus #414 : 07.06.16 - klo:09:09 »\nKokeilin Tresemme Botanique shampoota, koska INCI:n perusteella se vaikutti hellävaraiselta ja kosteuttavalta. Ja niinhän se olikin. Pesi hellästi hiukset, hiukset ei tuntuneet mitenkään kuivilta tai paljon hoitoainetta kaipaavilta pesun jälkeen (omat hiukset on todella käsitellyt ja kuivat.) Tuoksu oli hyvä, makea kookos. Vaahtosi hyvin, ja tuntui riittoisalta. Pesi silti hyvin, yksi pesukerta riitti. Suosittelen tätä, jos etsii hellävaraista silikonitonta shampoota.\n« Vastaus #415 : 19.06.16 - klo:20:09 »\nBotaniquet testattu. Ei näistä mulla taida tulla Naturalsin korvaajaa, vaikka toimivatkin ihan ok. Tuoksu on vaan tosi herkästi mun hiuksiin jämähtävä, musta tuntui että tuoksuivat kookokselta vielä seuraavankin pesun jälkeen. En ole mikään kookoksen suurin fani, niin silläkin taitavat jäädä kauppaan.\nPerfectly undonea en ole bongannut missään vielä, mutta enpä toisaalta ole etsinytkään aktiivisesti. Täytyy yrittää muistaa ens kerralla hiustuoteosastolla.\n« Vastaus #416 : 27.06.16 - klo:11:05 »\nBotaniquet täälläkin testattu ja hyviksi havaittu. Shampoo oli ihanan hellävarainen ja hoitoaine tuntui kyllä ihan superkosteuttavalta. Plussaa toisaalta tuosta pienemmästä koosta, jotenkin ne Tresemmen isot pönikät on vähän vaikeita varsinkin siinä vaiheessa kun tuote alkaa olla lopussa.\nTuosta Perfectly Undonesta mulla ei taas oo oikein hyvää sanottavaa. Hoitoaine oli ihan ok ja sen olen saanut käytettyä pois, mutta shampoo pyörii nurkissa edelleen. Shampoo on todella pesevä ja jättää mulla hiukset aika samantuntuisiksi kuin jos pesisin Herbinan syväputsarilla. Toisaalta sellaisina päivinä kun edellisestä pesusta on jo aikaa ja tukka kaikkia tököttejä täynnä, hoitaa Perfectly undone shampoo homman kotiin\n« Vastaus #417 : 18.07.16 - klo:12:13 »\nTestasin appivanhemmilla Botanique-sarjan shampoota ja hoitoainetta. Muuten olen ihan tyytyväinen pesutulokseen (hoitoaine etenkin tuntui tarpeeksi kosteuttavalta), mutta haju on mulle aivan liikaa. En varsinaisesti inhoa kookoksen tuoksua, mutta tuoksu jäi liian voimakkaana hiuksiin niiden kuivuttua. Harmi sinänsä, koska muuten tuotteet vaikuttivat hyviltä.\n« Vastaus #418 : 18.07.16 - klo:12:52 »\nSamoin: käytetty näytteet Botanique shampoosta ja hoitoaineesta, ja haju tökkii. Kookos ei muutenkaan ole mun lemppari, mutta sietäisin sen kyllä vaimeampana. Varsinaista ihastumista ei tuotteiden varsinaisen toimivuudenkaan perusteella syttynyt: olivat minusta ennemminkin vain sellaisia ok-tuotteita. Minulla olisi vielä kaapissa odottamassa täysikokoinenkin shampoo (ilmaiseksi saatu). Taidan testailla sitä vielä jossain vaiheessa enemmän, ja tarvittaessa annan sen sitten eteenpäin.\n« Vastaus #419 : 14.09.17 - klo:00:16 »\nOon ollut pikahoitsikkapuutteessa, ja citarissa oli kiva tarjous - 2 valinnaista Tresemmetuotetta 8 euroa ja Tresemme-tuotteen ostajalle sarjan kuivashampoo kaupan päälle. Oon tykännyt Naturalssin hoitoaineesta ja käyttänyt kaksi isoa pönttöä, se on ollut mun mielestä heittämällä paras markettien pikahoitoaine, mutta jotenkin se kyllästyttää. Shampoita en tuollaisissa jättipulloissa halua ostaa, kun ne kuluvat niin hitaasti. Tarjous oli kuitenkin kiva siksi, että ei tarvinut ottaa ollenkaan sitä shampoota vaan sai kaksi hoitsikkaa, joten ostin Undonen ja Botaniquen.\nOlen toistaiseksi tykännyt erityisesti Botaniquesta, mutta myös Undonesta. Sekin silottaa ja pehmentää huippukarheaa takkureuhkaa mukavasti, vaikka epäilin suotta, että se olisi liian kevyt. Botanique selvittää aikamoiset rastottumat. Mä en ole juuri edes noteerannut tuoksuja, oon niin hajustekyllästetty, että nuo vaan hukkuvat mun lähinnä Lush-myymälältä tuoksuvan kylppärin tuoksumaailmaan. Tartun näihin ihan ilolla joka päivä, en ole juuri jaksanut edes käyttää naamioita, vaikka normaalisti käytän useamman viikossa. Peukkua kummallekin.\nHarmi, että pakkausdesign on niin sysitylsää. Nämä pienemmät, mutta kuitenkin tarpeeksi isot pullot ovat kyllä miellyttävämmät käsitellä ja katsella kuin ne litran tonkat, joten ihan vastaavaa ankeudentuntua ei onneksi tule.\nKuivashampoosta vielä - oon käyttänyt sitä joskus vuosia sitten pullollisen ehkä, eikä ollut oikein mitään muistikuvaa. Epäilin, että kokemus olisi ollut enemmän negatiivinen kuin positiivinen, kun kuivashampoo-superkäyttäjänä niitä toimivia tulee ostettua kuukausittain, ja tähän ei ole tullut palattua. Tietysti koostumustakin on voitu muuttaa, mutta tämähän on vallan hyvä! Sanoisin, että paras sellainen kuivashampoo, joka ei jätä valkoista jauhoa tukkaan. Mun kokemus näkymättömistä kuivashampoista on yleensä ollut myös tehoton, mutta tämä kyllä freesaa tukan hyvin. Itseäni ei valkoiset jäämät hiuksissa haittaa ja haluan kuivashampooltani mahdollisimman jämerää muotoiluefektiä, joten ihan suosikiksi tästä ei ole, mutta ilolla käyttelen pullon loppuun ja käyttäisin useammankin.", "timestamp": "2018-12-19T04:25:08Z", "url": "http://www.juurikasvu.org/smf/index.php?topic=4714.405"}