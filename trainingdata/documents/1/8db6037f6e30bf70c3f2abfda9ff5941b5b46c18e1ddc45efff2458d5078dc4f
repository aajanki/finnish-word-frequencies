{"text": "käsveskan kätköistä: lokakuuta 2009\nNyt se syysloma on sitten jo mennyt. Pientä ahdistusta pukkasi vielä eilen kun jattelin jo töihin menoa. Tainnut syysloma olla kuitenkin hiukan liian täyteen ahdettu kaikenlaista. Aloitettiin Surffiksen kanssa keskiviikkona käymällä kaupungilla ennen mökille lähtöä. Niin, kuka käski? Ei kukaan, mutku lupasin. Helsinki on niin väärässä suunnassa Anjalaan lähdön kannalta.. No, selvittiin aika sutjakkaasti ja kuuden nurkilla oltiin jo mökillä. Ilta meni lämmittäessä. Surffis maalaili roolipeliukkojaan ja minä lisäsin vuoroin hellaan puita, vuoroin silmukoita puikolla. Torstaina lähdettiin aamulla sienimetsään ja kerättiinkin korillinen jäisiä ja mukavasti heliseviä suppilovahveroita. Ne ovat jo pakkasessa odottamassa käyttöä. Omenapiirakan ja uuniomenaa tein tänään ja tietenkin vaniljakastikkeen.. Pirkon äidille valmistui syysloman aikana hartiahuivi Novitan Rose-mohairista. Miten joku voi olla 90-vuotias! Miltähän nykymaailma näyttää sen ikäisen silmin? Kotimatkalla poikettiin Porvooseen tietty Brunbergille ja TeeTee-Shopiin. Kyllä on nykyiset tilat hienot ja valtavasti sisustustavaroita lankojen lisäksi myynnissä! Päätin ruveta neulomaan itselleni ohuesta langasta villatakkia ja arvelin löytäväni Porvoosta langat, niinpäs löysinkin. SandnesGarnilla on kaunis liukuvärjätty sukkalanka Palett. Puolet halvempaa kuin Noro (ei kyllä yhtä kauniita värejä), villaa 75%, nylonia 25%. Neulottaessa ei kyllä myöskään yhtä ihanaa kuin Noro, mutta oikein pehmeää ja kaunista yhtä kaikki. Hitaasti vain tuntuu etenevän. Kahdelta kerältä raidoittuu hyvin. Saa nähdä tuleeko valmista.\nKaikki tuntuu vähän tylsälle. Syyslomaan enää onneksi reilu viikko, mutta sitä ennen pitää tehdä viisi koetta, pitää ja korjata ne ja hoitaa muu opetustyö ja väsyneiden oppilaiden kiukuttelu. Niin ja sit se oma elämä vielä.. Käsityö-osastolla tilaustöitä, Ranco villatakki Tuijalle on onneksi enää yhtä hihaa vaille valmis. Se on ollut aika pitkä projekti, ohut lanka, ohuet puikot ja monta silmukkaa. Onneksi testauksen tuloksena oli tismalleen hyvä istuvuus. Purkaminen olis itkettänyt.. Etualan kukkakuosi löytyi mökin vintiltä jätesäkistä. Tätä ennen se oli kyynärpäistä puhki kulunut takki. Onneksi kukaan ei ostanut kirpparilta itselleen, sain siivouksen yhteydessä uuden tyynyn. Nyt se tukee neulenojatuolissa selkääni. Alhaalta epäsopivan takin uudistaminen onnistui hyvin. Kuva sen sijaan ei. Ajattelin alunperin tehdä suuren hupun, mutta enpäs teekään. Tai voin tehdä, mutta teen siitä irtoversion niin ei ole liian pysyvää. Mustan kaulurin ja pipon kanssa tosi hyvä. Taskun kukka on oikeassa paikassa, rintarossina olis ollut turhan normi. Vaatekaappi on tyhjentynyt kirppiksien myötä sellaista vauhtia, että kohta voin tehdä taas itsellenikin jotain. Ehkä.", "timestamp": "2017-05-22T19:23:37Z", "url": "http://kasveska.blogspot.com/2009/10/"}