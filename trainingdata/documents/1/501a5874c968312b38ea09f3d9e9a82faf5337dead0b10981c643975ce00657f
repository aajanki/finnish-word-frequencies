{"text": "Kääpiölinnan köökissä: Aina juu-juu juustossa löytyy - juustomarengilla hunnutettu uunimakkara\nAina juu-juu juustossa löytyy - juustomarengilla hunnutettu uunimakkara\nNostalgiakorteista löytyi taas niin erikoinen ohje, että sittä oli ehdottomasti kokeiltava. Vai miltä kuulostaa juustomarengilla kuorrutettu makkara? Vähän tämä ruoka jäi vaisuksi ruoassa käyttämäni makkaran vuoksi, mutta lihaisammalla ja maukkaammalla makkaralla tehtynä voisi olla aika jep. Makkaroiden päällä ollut valkuais-juustotöhnä ei muksuja innostanut, eikä kumpikaan siitä tykännyt. Aikuisille kyllä kelpasi. Olihan tämä mukavan erilainen makkararuoka ja ihan syömäkelpoinen sellainen.\nJuustomarenkia ja makkaraa\n400-500g lenkkimakkaraa tms.\nvoita tai margariinia vuokaan\nKuori makkara ja leikkaa se 1cm:n paksuisiksi viipaleiksi tai suikaleiksi. Pane makkarat voidellun vuoan pohjalle.\nVatkaa valkuaiset kovaksi vaahdoksi puhtaassa, kuivassa kulhossa. Vaahdon tulee olla niin kovaa, että pysyy paikallaan, vaikka kääntäisit kulhon ylösalaisin. Hämmennä vaahtoon juusto ja ruohosipuli ja levitä seos makkaran päälle.\nKypsennä ruokaa 175 asteisessa uunissa noin 20 minuuttia. Tarjoa perunamuusin ja salaatin kera.\nLähettänyt Anu Lahti klo 11.36\nEija 23. huhtikuuta 2014 klo 15.14\nMä tiedän, että tää olis niin meidän Isännän lemppari (kyllä mäkin sitä söisin, lapsille ei tarjota, vaikka ne onkin aikuisia jo)!\nAnu Lahti 23. huhtikuuta 2014 klo 15.46\nMeilläkin tällaiset ruoat on miehelle mieleen. Oli vaan mielissään, kun muksut eivät piitanneet ja sai itte syödä loput makkarat iltapalaksi.", "timestamp": "2017-12-12T02:43:42Z", "url": "http://kaapiolinna.blogspot.com/2014/04/aina-juu-juu-juustossa-loytyy_23.html"}