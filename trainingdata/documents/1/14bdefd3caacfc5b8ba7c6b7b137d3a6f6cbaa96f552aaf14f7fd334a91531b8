{"text": "Vastuullinen luotonantotapa - Lainasto.fi\nVastuullinen luotonantotapa\nLainasto – vastuullinen ja eettisesti kestävä toimija\nLainasto Oy:n liiketoiminta perustuu vastuulliseen ja eettisesti kestävään tapaan toimia. Pyrimme teknisin keinoin varmistumaan, että kaikilla asiakkaillamme on hyvät edellytykset hoitaa lainoihin liittyvät velvoitteensa ongelmitta.\nLainasto on luotettava ja vastuullinen kumppani tilapäisissä lyhytaikaisissa rahoitusasioissa. Tuotteemme ovat vakuudettomat lainat 2000 € tililuotto ja vakuudelliset kertaluotot. Lainoja myönnetään luottokelpoisille täysi-ikäisille asiakkaille. Tavoitteenamme on tuoda helpotusta asiakkaidemme tilapäiseen rahantarpeeseen. Noudatamme toiminnassamme Suomen lakia ja kuluttajaviranomaisten asettamia säädöksiä. Etelä-Suomen Aluehallintovirasto on hyväksynyt Lainasto Oy:n luotonantajarekisteriin selvitettyään yrityksen luotettavuuden ja luottotoiminnan tuntemuksen. Lainastolla on virallinen lupa myöntää kuluttajaluottoja.\nLainasto noudattaa kuluttajansuojalakia ja säädöksiä sekä kuluttajansuojaviranomaisten suosituksia. Hinnoittelumme on kohtuullinen ja palkitsemme vastuulliset asiakkaat alemmilla kustannuksilla. Pyrimme kohdentamaan ongelmaluottojen kustannukset niin, että ne vaikuttaisivat mahdollisimman vähän vastuullisiin ja luotettaviin asiakkaisiimme.\nJos kaikesta huolimatta raha-asioidenhoito on ajautunut umpikujaan ja velkakierre uhkaa, kannattaa asiaan puuttua heti. Tilannetta ei kannata pitkittää, sillä se yleensä vain aiheuttaa ylimääräisiä menoja korko- ja perintäkulujen muodossa. Kuntien talous- ja velkaneuvojat tarjoavat apua veloituksetta. Myös alla olevista linkeistä löydät apua ja talousneuvontaa.\nKuluttajavirasto, Kuluttajatutkimuskeskus, Finanssivalvonta, Kuluttajaliitto, Takuu-Säätiö ja Työ- ja elinkeinomisteriö.\nCopyright © 2013 Lainasto Oy", "timestamp": "2020-01-26T22:22:34Z", "url": "https://www.lainasto.fi/vastuullinen-luotonantatapa/"}