{"text": "My cup of coffee: Tomaatti-valkosipuli-kastike\nTässäpä olisi ohjetta siihen tomaattiketsuppiin, jota tarjoilin viikonlopun hamppareiden kera!\nTomaatti-valkosipulikastike balsamicolla\n-kourallinen tomaatteja\n-parin sentin pätkä purjoa suikaloituna\n-iso valkosipulinkynsi\n-loraus balsamicoa\n(-sokeria/steviaa)\nLisää kaikki ainekset kattilaan ja anna hautua. Anna poreilla vähintään niin kauan että tomaatit rikkoutuvat ja ovat muussattavissa haarukalla. Mitä kauemmin kastike saa keittyä kasaan niin sitä maukkaampaa siitä tietysti tulee :) Maustamisessa täytyy vain käyttää omia makunystyröitä ja pyrkiä luomaan tasapaino happaman, makean ja suolaisen välille. Mikäli tomaatit eivät ole kauhean makeaa lajiketta (minun olivat) niin suosittelisin lisäämään vähän jotain makeutusta ettei soossi mene liiaksi happaman puolelle!\nKaada seos (keitettyyn) lasipurkkiin ja anna jäähtyä huoneen lämmössä ilman kantta.\nTarjoile esimerkiksi hampurilaisen välissä!", "timestamp": "2017-06-26T12:19:30Z", "url": "http://thisismycupofcoffee.blogspot.com/2013/05/tomaatti-valkosipuli-kastike.html"}