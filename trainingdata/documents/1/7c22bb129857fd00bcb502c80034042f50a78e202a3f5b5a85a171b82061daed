{"text": "Joustolaina - isot lainat 2 - 10 vuodeksi\nJoustolaina on Collector-nimisen ruotsalaisyrityksen suomalaisille asiakkailleen tarjoama kulutusluotto. Joustolaina tarjoaa erilaisia kulutusluottovaihtoehtoja monipuolisesti 2000 eurosta jopa 10 000 euron lainaan asti, joten laina sopii hyvin vaikkapa autolainaksi tai muuhun arkipäivän kulutustarpeeseen.\nJoustolainan luottojen ikäraja on markkinoiden korkeimpia – hakijan on oltava vähintään 25-vuotias. Iän lisäksi vaaditaan, että hakijan vuositulot ovat suuruudeltaan minimissään 15 000 euroa eli noin 1250 euroa kuukaudessa. Hakijan ei ole pakko olla Suomen kansalainen, mutta vakituista asumista Suomessa on oltava takana vähintään kaksi vuotta. Jos on maksuhäiriömerkintöjä, lainaa ei luonnollisesti saa. Joustolaina-luottoja haetaan aina yksin, hakeminen yhteishakijan kanssa ei ole mahdollista.\nJoustolaina-luoton hakeminen aloitetaan täyttämällä lomake verkossa. Ilmoita Joustolainalle henkilötietosi ja tietoja työsuhteestasi ja tuloistasi, jotta Joustolaina voi arvioida lainakelpoisuutesi.\nJoustolaina ilmoittaa sinulle heti, mikäli lainahakemus hyväksytään alustavasti. Samalla saat tiedon lainan korosta, todellisesta vuosikorosta ja kuukausittain maksettavan lyhennyserän koosta. Mikäli luottoehdot sopivat sinulle, voit edetä lähettämään lopullisen lainahakemuksen. Joustolaina ei valitettavasti tarjoa mahdollisuutta tunnistautua pankkitunnuksilla, joten lainahakemus on tulostettava, allekirjoitettava ja lähetettävä postitse. Mukaan tulee liittää kopio henkilöllisyystodistuksesta sekä palkkalaskelmasta tai eläkepäätöksestä.\nKun hakemus on saapunut perille Joustolainalle, hakemus tarkistetaan vielä. Jos kaikki on kunnossa, laina maksetaan sille tilille, joka näkyy palkkalaskelmassa tai eläkepäätöksessä. Rahojen maksuun kuluu noin viisi arkipäivää.\nEnnen kuin lähetät hakemuksen Joustolainalle, sinulla on mahdollisuus arvioida lainasta koituvia kustannuksia laskurin avulla. Laskurin avulla selviää, että jos lainaat vaikkapa 2000 euroa ja maksat luoton takaisin kahden vuoden kuluessa, kuukausittainen maksuerä on arviolta 104 euroa. Luoton korko kuitenkin vaihtelee tapauskohtaisesti 9,9 ja 19,9 prosentin välillä. Koron lisäksi asiakas maksaa 60 euron avausmaksun ja kolmen euron laskutusmaksun.\nJoustolaina-palvelun tarjoavan Collectorin pääkonttori sijaitsee Ruotsin Göteborgissa. Yhtiöllä on konttori myös Helsingissä Arabiankadulla. Yksityisasiakkaiden lisäksi Collector tarjoaa muun muassa rahoituspalveluita yrityksille sekä lasku- ja osamaksupalveluita verkkokauppojen käyttöön. Yksityisasiakkaiden laina-asioita koskevissa kysymyksissä Joustolainan asiakaspalvelu palvelee sekä puhelimitse että sähköpostilla. Yhtiöön on mahdollista olla yhteydessä myös faksilla.", "timestamp": "2017-09-26T14:29:59Z", "url": "http://pikalainaus.fi/joustolaina/"}