{"text": "Ajankohtaista Archives | Silfvastas Holiday Homes : Silfvastas Holiday Homes\nYrityksemme toimiala: Matkailu/mökkivuokraus, lisäksi mahdollistamme tilojemme käytön juhliin, virkistäytymiseen, kursseille ja koulutukseen.\nYrityksemme omistaa: Kaj Silfvast, kajsilfvast@hotmail.com\nVerkkosivustomme osoite: https://silfvastasholidayhomes.fi.\nYrityksemme nimi: Silfvastas Holiday Homes, Y-tunnus 136 1550-6\nOsoite: Pukarontie 292, 07830 Pukaro, SUOMI\nRekisteristämme vastaava henkilö on Liisa Silfvast, johon voit ottaa yhteyttä sähköpostilla osoitteessa liisa.m.silfvast@gmail.com.\nYrityksemme saa henkilötietoja mökkien vuokrausvarausten yhteydessä seuraavien kanavista:\n1. Suora henkilökohtainen yhteydenotto (puhelinsoitto/sähköposti)\n2. Kotisivujen yhteydenottolomakkeen kautta (puhelinsoitto/sähköposti)\n3. Kolmas osapuoli (kumppani) hoitaa varauksen ja lähettää meille tiedot varauksesta tai pyynnön ottaa yhteyttä asiakkaaseen (Chat).\n4. pyydämme paikalla olevalta asiakkaalta suostumusta antaa tietojansa (omakätinen kirjoitus tai käyntikortti)\nVarauksen yhteydessä saamme seuraavia henkilötietoja:\nNimi, osoitetiedot, puhelinnumero, varatun kohteen nimi, varauksen aika, hinta, sähköpostikeskustelut.\nMaksukorttien tietoja emme kerää emmekä säilytä.\nSähköpostiosoitteet voivat olla usein piilotettu varauksia välittävien kumppanien osalta (viestit kulkevat ko. yrityksen kautta). Asiakkaiden lähtiessä pyydämme omakätisesti kirjoitetun s-postiosoitteen ja mainitsemme heille niiden käyttötarkoituksesta.\nHenkilötietoja käytämme ainoastaan mökkivarausta käsitellessämme.\nØ Keskustelu sähköpostilla tai puhelimitse mökkivarauksen järjestämiseksi ja lisäselvitysten saamiseksi.\nØ Sisäiseen käyttöön tarkoitettujen kalentereiden ylläpitoon.\nØ Maksuja/laskuja käsiteltäessä.\nØ Mainos- ja markkinointitarkoitukseen jatkossa ainoastaan, mikäli olemme saaneet siihen henkilön suostumuksen.\nEmme jaa henkilötietojasi ulkopuolisille. Yhteistyökumppanimme toiminta vaatii heidän asiakkaittensa henkilötietojen jakamista yrityksellemme, mistä he puolestaan vastaavat omalta osaltaan. Noudatamme heidän tietosuojakäytäntöjänsä emmekä luovuta tietoja tai keskusteluja eteenpäin. Henkilötietojasi emme käytä mainostamiseen ilman suostumustasi. Pyytäessämme postitusosoitteesi, kysymme myös suostumuksesi. Valokuvia, joissa esiinnyt, emme jaa ilman lupaa. Yhdistetyt sähköpostiviestit lähetetään siten, että toiset osapuolet eivät näe yhteystietojasi.\nHenkilö- ja varaustietoja säilytetään kuusi (6) vuotta (kirjanpitolaki).\nSähköisesti tallennetut henkilötiedot ovat käyttäjätunnuksien takana järjestelmässämme. Paperisessa muodossa olevat tiedot säilytetään Silfvastas Holiday Homesin toimistossa lukkojen takana.\nOmat yhteystietomme kuten sähköpostiosoitteet ja puhelinnumerot ovat julkisesti nähtävissä.\nEmme tarjoa palveluja, joihin sisältyy automaattista päätöksentekoa tai vaikuttamista.\nVuokramökkiin itä-Uudellamaalle\nLomamökkimme voit vuokrata muulloinkin kuin kesällä. Tämäkin kesä alkaa kallistua syksyyn. Kuitenkin vielä on edessä kenties kauniita päiviä ja lämmintäkin. Onko sinulla vielä lomaa jäljellä? Ehkä olet ajatellut viettää viikonlopun mökkeillen työrupeaman jälkeen?\nOletteko etsineet paikkaa järjestää porukalla palaveri ja viettää yhdessä iltaa tai olisiko kiva juhlia vaikka syntymäpäiviäsi uudenlaisessa ympäristössä?\nKuvittele istuvasi viehättävässä grillimökissä elokuun illan tummetessa, grillihiilten hehkussa kypsyy maukas ateria. Nautit hyvästä ruuasta ja juomasta leppoisassa seurassa. Aika pysähtyy, ympärillä vallitsee hiljaisuus ja rauha.\nHenkilökohtaisesti palaan lapsuuden muistoihin, kun haistan puusavun tuoksun, kun saunaa lämmitetään. Koen kodikkaan tunnelman. Täällä voit kokea sitä samaa. Saunan pehmeässä löylyssä ihmisen koko olemus uudistuu.\nOnko kauniimpaa juhlavampaa näkyä kuin syksyinen kirkas tumma yötaivas? Kun istut saunan jälkeen kuistilla ja katsot tähtiä, niin lumoudut siitä, miten valtavan paljon niitä todella on. kaupungin valot eivät ole täällä estämässä niiden näkemistä. Välillä voit tuntea kuinka ikään kuin avaruus soisi.\nLomamökistä metsän syliin\nMitä sinulle merkitsee luonto ja siellä liikkuminen? Itse olen aina rakastanut metsässä vaeltamista eri vuodenaikoina. Keväällä lumoaa heräävä luonto ja hento vihreys, lorisevat purot ja saapuvat muuttolinnut.\nKesällä kypsyvät marjat, mustikat ja vadelmat. Puiden latvoissa humiseva tuuli rauhoittaa sisintä.\nSyyskesällä mättäillä loistavat punaiset puolukat. Syksyn kirpeys ja värikkäät lehdet. Sienisato odottaa poimijaansa.\nTalvella lumisen metsän taomainen lumous.\nVaikka täällä ympäristö on laakeaa peltomaisemaa, niin voit löytää tiesi metsän hellään syliin. Päävaltatien yli polkupyörällä olet siellä muutamassa kymmenessä minuutissa. Toki autollakin sinne voit mennä.\nOnko sinulla koiraystävä tai kenties useampikin? Metsä on oiva paikka ulkoiluttaa koiria. Ne suorastaan rakastavat kulkea siellä, onhan siellä aivan uusi hajumaailma ja paljon uutta koettavaa.\nHiljaa lipuen järven pintaa\nMiltä tuntuisi olla veneessä peilityynellä järvellä syyskesäisen auringon kimmeltäessä veden pinnalla?\nVene lipuu hiljakseen joko soutaen tai pienen sähkömoottorin kuljettamana. Annat ajatustesi vain vaellella kuin pilvet taivaalla. Olet juuri siinä hetkessä ja nautit. Tuliaiseksi retkeltäsi voit kenties tuoda kalasaaliinkin.\nItä-Uudenmaan kulttuuria\nLomamökistä tekee mieli välillä sivistyksen pariin. Oletko jo kulkenut Lapinjärven kulttuuripolkua? (https://www.lapinjarvi.fi/fi/palvelut/matkailu_ja_vapaa-aika/kulttuuripolku). Lapinjärven kirkonkylä on valittu valtakunnallisesti merkittävien kulttuuriympäristöjen joukkoon?\nHelsingistä itään, kaakkois-Suomessa löydät monta tutustumisen arvoista kohdetta. (https://www.helsingistaitaan.fi/kulttuuria-lapinjarvella).\nLomamökkimme voit vuokrata kaikkina vuodenaikoina. Valittavanasi on kolme vaihtoehtoa tarpeittesi mukaan: Villa Anne, Villa Henna ja lomahuoneisto Honey!\nOlipa sinulla millaisia suunnitelmia tahansa, loma, palaveri, rentoutuminen, niin toteuta ne täällä Silfvastas Holiday Homesin puitteissa. Suunnitellaan yhdessä sinulle sopiva, mukava ja viihtyisä hetki luonamme.\nItäinen Uusimaa kiinnostaa\n– Hei, täällä puhuu se rouva, joka kyseli Villa Hennasta eilen.\n– Hei vaan. No, mitä mieltä perhe oli?\n– Kyllä me olisimme mielellämme tulossa teidän mökkiinne. Vahvistan siis näin varauksemme.\n– Hienoa, tervetuloa. Olisiko sinulla vielä jotakin kysyttävää?\n– Lapset olivat kiinnostuneita tietämään, mitä siellä voi tehdä.\nPuuhailua Pukarolla\n– Hyvän sään vallitessa piha-alueella voi pelata frisbee-golfia tai sulkapalloa, tikkataulukin löytyy mökin pihalta. Olemme koonneet myös pienen kirjaston, josta voi lainata lukemista, kirjoja ja Aku Ankkoja sekä lautapelejä. Villa Hennan rannassa on vene, jolla voi lähteä soutelemaan joelle. Polkupyöriäkin löytyy, joten hypätkää satulaan ja tutustukaa ympäristöä.\n– Millaiset uintimahdollisuudet siinä joessa on? Vesi näyttää tympeän ruskealta. Onko se uintikelpoinen?\n– Joen veden ruskea väri johtuu savisesta maaperästä, mutta itse vesi on melkoisen kirkasta ja uintiin ihan hyvä. Rannassa on laituri, josta pääsee portaita pitkin veteen. Vesi virtaa jatkuvasti, joten se on raikasta ja viileää. Joki on siinä kohden muutaman metrin syvyinen.\n– Mieheni on innostunut kalastamisesta, samoin pojatkin. Onko joessa kalaa?\n– Joesta saa pikkukaloja, mutta Lapinjärven kirkonkylän (noin 4 km) lähellä on samanniminen järvi. Siellä meillä on myös vene ja tarvittaessa sähkökäyttöinen perämoottori. Sieltä ovat saaneet isompia kaloja, jopa kuhaakin. Kalastuvälineitäkin löytyy.\nTutustumassa ympäristöön\n– Kaakkoinen Suomi on meille uusi kohde. Osaatko kertoa, missä paikoissa siellä voisi vierailla?\n– Täältä Kymenlaaksossa löytyy mukavia päiväretkien kohteita. Kouvolassa on Tykkimäen huvipuisto, joka voisi olla lapsille kiinnostava kohde. Porvoon vanha kaupunki, samoin jokiristeily ovat varmaan ihan mukavia kohteita. Kotkassa on kauniita puistoja, sinne on nykyään hyvä tie ajella. Lappeenranta matkailukohteena voisi myöskin kiinnostaa (mm. Kehruuhuone). Repoveden kansallispuisto tarjoaa hyvät retkeilymahdollisuudet. Esitteitä näistä kohteista löytyy myös mökistä.\nReittiohjeita ja muutakin\n– Mitä kautta teille on helpointa tulla pääkaupunkiseudulta?\n– Ajelette valtatie E6:a 100 km Kouvolan suuntaan. Hyvä maamerkki on K-Neste Pukaron paroni, jonka kohdalta käännytään vasemmalle. Pellon takana näkyy keltainen suuri talo.\n– Nykyajan tekniikka hoitaa opastuksen: Navigaattori ohjaa perille. Osoitehan on Pukarontie 292.\n– Miten maksu hoidetaan? Onko se tuo netissä mainittu hinta?\n– Kesän ajan on voimassa 10%:n alennus. Maksaa voi käteisellä tai kortilla\n– Selvä. Tapaamisiin elokuulla! Aurinkoisia kesäpäiviä.\n– Kiitos samoin. Tervetuloa koko perheenä tänne Silfvastas Holiday Homes’n maisemiin!\nEipä tiennyt tämä ihmislapsi noin kuusi vuotta sitten, mihin elämän polut häntä kuljettavat. Millaiseen ympäristöön asetetaan, millaiset tehtävät ja työt odottavat eläkeläispäivinä.\nViitisen vuotta sitten tuli vastaan mies, joka toi naisensa niin maaseudulle kuin maaseutu vain olla voi. Kuitenkin voi todeta: Maalta olen minä lähtenyt ja maalle olen palannut. Tässä välissä liki neljäkymmentä vuotta kului Espoossa, osin Helsingissäkin.\nAlussa oli tosi vaikeaa sopeutua näihin laakeisiin maisemiin. Se oma sielunmaisema kun on itäsuomalainen: järvet, metsät ja kukkulat. Kyllähän toki sopeutumisella uuteen ihmissuhteeseenkin on ollut omalta osaltaan haastavaa. Täällä kuitenkin ollaan, eikä muuta voi!\nTyöura kohdistui tavallaan asiakkaan sisäpuoleen, jos niin voisi sanoa, ts. kliinisen laboratorion kemistiasiantuntijana hormonianalytiikassa. Nyt on kuvio muuttunut siten, että asiakkaat ovat kokonaisvaltaisesti työn kohteena, luoda heille puitteet, joissa voivat kokea olevansa tervetulleita ja paikka, jossa viihtyvät. Yrityksen Silfvastas Holiday Homes toimialue mökkivuokraus tuo paikalle lomalaisia, ohikulkumatkalla yöpyjiä. Keikkatyöläisiäkin on majoittunut pidemmäksikin aikaa.\nHerätys, Silfvastas -väki\nTäytyy todeta, ettei näin eläkepäivillä ollessa ole kertaakaan tullut mieleen, miten saada aika kulumaan. Aamulla kello 7-8 ylös sängystä töppöset lattiaan. Sitten kaksi koirulia ulos aamupissalle. Kissat, Miina ja Manu liehuvat sinne sun tänne ja naukuvat ikään kuin sanoen: ”Anna jo, mamma sitä sapuskaa.” Hyvä, että ehtii sen lautaselle laittaa, kun ensimmäinen hotkaisu on jo suussa. Tomppa ja Hani odottavat kauniisti silmät pyöreinä omaa annostaan.\nUsein pappa, eli Kaj, on keittänyt jo aamupuuron ja laittanut kahvit valmiiksi. Siinä sitten päivä käynnistyy uutisia kuunnellen.\nHeti aamulla tarkista sähköpostit ja muut viestimet, olisiko tullut mökkivuokrauksia, tai ikävämpi puoli: peruutuksia.\nKalenterit ovat tämän homman tärkein kohde. Vältä päällekkäisiä varauksia, muuten ollaan hankaluuksissa, koska pitää löytää asiakkaalle tilalle joku muu kohde. Muista myös purkaa ennakkoon tehdyt mökkivuokraukset, jos asiakkaat eivät tulekaan. Muista päivittää kaikkien kumppaneiden kalenterit.\nMuistithan siivota lomamökit edellisten asiakkaiden jäljiltä! Onko kaikki muuten kunnossa, lämpötilat, tarvikkeet WC-paperista pyyhkeisiin.\nToimistosihteerinäkin\nHoida hinnastot ajan tasalle kaikkiin tarvittaviin paikkoihin. Tee vuokratarjoukset. Laskuta mahdolliset vuokrat.\nDigi-digi, kaikuu päässä! Markkinoi koko ajan. Päivitä somea ja muuta mediaa. Kirjoita juttuja, Arkisia tarinoita tai kotisivujen blogia. Kuuntele ja katsele webinaareja saadaksesi ymmärrystä aiheeseen.\nEntisestä elämästä ja toimesta on tullut onneksi valmiudet käyttää tietokonetta ja erilaisia ohjelmistoja. Kyllä moni asia on täytynyt kuitenkin oppia ”kantapään korkeakoulussa”, yrityksen ja erehdyksen kautta.\nTällä alalla ei voi jäädä toimettomaksi, vaan sinun pitää ideoida koko ajan jotakin uutta, erilaista kuin muilla on. Mainostamista eri kanavissa jatkuvasti, jotta yrityksen tunnettavuus leviää.\nSihteeri toimii varsinaisen kirjanpitäjän apulaisena kirjaten kaikki laskut ja tulot taulukkolaskentaan\nPuuha-Pete ja Touhu-Tiina vauhdissa\nKesällä Puuha-Pete niittää nurmikoita, maalaa kuisteja, istuttaa pensaita. Hän huomaa joka hetki jonkun kohteen, joka kaipaa korjausta. Touhu-Tiina hoitaa kukkapenkkejä, kitkee ja kastelee, lakaisee pihaa. Aina on jotakin puuhaa ja touhua isolla pihalla. jotta se näyttää hoidetulta. Onhan se ensimmäinen kohde, jonka paikalle tulija huomaa.\nKaksi koppaa siivousvälineitä mukaan ja suunta lomamökkiin laittamaan paikkoja kuntoon. ”Oih, vau, ihanaa!”, kuuluu ihastuksen huokauksia, kun asiakas astuu sisälle vuokramökkiin.\nOn se vaan ihmeellistä, miten loistavasti ollaan onnistuttu. Huipulla pysyminen (9,5 pistettä) on vaatinut työtä ja vaatii sitä jatkossakin.\nElämä on nyt, tässä ja nyt\nTämä työ ja touhu pitää mielen virkeänä. Elä tässä ja täällä täysin palkein. Ota arjesta kiinni, juhlista sitä välillä mukavassa seurassa iloiten.\nOlisi mukava nähdä sinut täällä Lapinjärven Pukaron kylässä.\nTule tekemään tuttavuutta ja vietä leppoisia hetkiä Silfvastas Holiday Homes vuokramökeissä.\nOdotatko innolla ja kärsimättömänä, että pääset kesälaitumille? Jotkut nyppivät kammasta piikkejä päivä päivältä seuratessaan jäljellä olevia päiviä odottaessaan loman alkua. Joku tuttu on laittanut facebook:iin laskurin nähdäkseen sekuntien tarkkuudella ajan loman alkuun.\nMeillä on ollut ihana toukokuu tänä vuonna. Hellepäiviä on osunut kuukauteen enemmän kuin niitä on yleensä keskimäärin koko kesänä. Onnellinen olet sinä, jonka vuoro oli lomailla juuri silloin. Luonto on antanut parastaan, lämpöä ja kaiken kukkaloiston.\nLomalla on hyvä vaihtaa kokonaan ympäristöä, mikäli se on mahdollista. Silloin pääsee arkikuvioista ja työasioista parhaiten eroon eikä mieti tekemättömiä töitä. Millainen on sinun toivelomasi?\nMökki, sauna ja onki\nSuomalaisena kuulut kenties siihen kansanosaan, joka viettää lomansa omalla tai sukunsa mökillä. Ei suinkaan hassumpi tapa lomailla. Istut kesäiltana laiturinnokassa narraamassa pikkukaloja, ei kiirettä mihinkään. Ajatuksesi vaeltavat kuin poutapilvet kesäisellä taivaalla. Rentoa elämää!\nVälillä saattaa toki sukua ja tuttavia pörähtää pihaan. Kivahan se on tavata, mutta voi käydä pahimmassa tapauksessa niin, että joudutkin passaamaan koko sakkia. Vierailijat ovat kuin olisivat tulleet hotelliin. Kiristelet hampaitasi ja toivot, että olisit jossakin muualla.\nMinun lapsuudessani meillä oli tapana vanhempieni ja veljeni kanssa lähteä kiertämään autolla Suomea. Teltta, makuupussit, evästä ja kaasukeitin mukaan Anglian takakonttiin ja menoksi. Aika monessa paikassa tulikin käytyä. Nykyään ei kai kukaan telttaile, no ehkä nuoret jossakin festareilla. Kenties sinulla onkin matkailuvaunu, joka on kuin liikkuva koti ja sen voi sitten illan tullen parkkeerata sopivaan paikkaan. Matkailu avartaa ja onhan omassa maassamme paljonkin tutustumisen arvoista.\nEhkä nyt tekisitkin toisin!\nKaikilla ei ole kesämökkiä eikä matkailuvaunua. Yksi vaihtoehto onkin vuokrata loma-asunto. Ei sen tarvitse olla kaukana eikä siitä tarvitse maksaa huikeita summia.\nOletko kuullut joskus nimen Silfvastas Holiday Homes? Mitäpä, jos tulisit tutustumaan meihin. Me eläkkeellä oleva pariskunta pyöritämme matkailuyritystä täällä itäisellä Uudellamaalla, Lapinjärven kunnassa valtatie E6:n varrella.\nTäällä entisen maatilan suurehkolla tontilla Taasianjoen varrella seisoo kaksi hirsimökkiä, Villa Henna ja Villa Anne, jotka olemme kunnostaneet ja varustaneet todella viihtyisiksi. Puulämmitteinen sauna antaa sinulle nautinnollisia hetkiä. Illalla istuskelet kuistilla kuunnellen satakielen kaunista laulua tai sepelkyyhkysen pulputtavaa kujerrusta. Auringon lämmin hehku sen laskiessa peltojen taakse hivelee silmiä. Hiljaisuutta ja rauhaa, lepoa sieluun saakka!\nTäältä käsin voit lähteä tutustumaan moniin Kymenlaakson tarjoamiin nähtävyyksiin. Tykkimäki, Aqvapark, Verla ja Repovesi, vanha kaupunki Porvoossa ja jokiristeily, Lappeenranta hiekkalinnoineen ja muine nähtävyyksineen kuten Kehräämö sekä Kotka puistoineen ovat kokemisen arvoisia. Päivän retken jälkeen saunomaan, sitten mökkiin lepäämään ja odottamaan seuraavan päivän seikkailuja.\nPaikan päällä on mahdollisuus soudella joella, pelata sulkapalloa, frisbee-golfia tai heittää tikkaa. Grillimökeissa valmistuu mukavasti kesäateria. Koko piha-alue on vapaasti käytettävissäsi.\nEthän halua maksa liikaa mökkilomastasi\nTäällä olet vieraanamme enemmän kuin vain asiakkaamme. Meille on ilo tarjota parastamme ja saada sinut viihtymään. Vuokrahintamme ovat kohtuulliset eivätkä toivon mukaan rasita lomabudjettiasi kohtuuttomasti. Neuvotellakin voidaan sopivasta hinnasta. Ensinnäkin maksat vain yöpymisestä eikä henkilöluvun mukaan. Toiseksi hintaan sisältyy monenlaista ilmaista palvelua, kuten polkupyörät, sauna, grillit jne.\nPakkaa porukka autoon ja suuntaa keula kohti Silfvastas Holiday Homes’a!\nHelsinkiEast odottaa! Täällä olemme valmiina sinua varten!", "timestamp": "2019-03-22T04:00:02Z", "url": "https://silfvastasholidayhomes.fi/category/ajankohtaista/"}