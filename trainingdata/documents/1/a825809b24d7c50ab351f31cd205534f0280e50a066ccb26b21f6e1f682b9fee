{"text": "EtusivuGULAG JA ELOKUVA\nGulag ja Suomi -seminaariin liittyen KAVI esittää kolme eri aikakausilla syntynyttä, harvoin tai ei lainkaan Suomessa nähtyä teemaan liittyvää elokuvaa.\nSEMINAARI: GULAG JA SUOMI ()\nKansainvälinen seminaari Neuvostoliiton vankileirijärjestelmästä ja suomalaisten kohtaloista sen uhreina. Seminaariin liittyy Gulag-aiheisia elokuvia KAVIn ja DocPointin ohjelmistossa, näyttely Ville Ropposen ja Ville-Juhani Sutisen valokuvista matkalta Gulagin raunioille sekä aihetta käsittelevän kirjallisuuden näyttely Oodissa.\nTERVETULOA, TAI ULKOPUOLISILTA PÄÄSY KIELLETTY (1964)\nDobro pozhalovat, ili Postoronnim vhod vospreshtshen\nPääasiassa lapsinäyttelijöillä toteutetun komedian satiiri kohdistuu lomailevan neuvostonuorison pioneerileirin uskomattomiin sääntöihin ja kieltoihin. Mosfilm-studioilla pelättiin, että elokuva tulkittaisiin vallankumoukselliseksi. Se sai kuitenkin Nikita Nikita Hruštšovin hyväksynnän ja julkaistiin.\nSLON (1928)\nSolovki (Solovetskije lagerija osobogo naznatshenija)/Solovki (Solovetski-erityisleirit)\nA. A. Tšerkasovin ohjaama ainutlaatuinen aikalaisdokumentti kertoo Solovetskin ”erikoistarpeisiin” luodusta vankileiristä, jonka toiminta päättyi vuoden 1937 lopussa. Vangit siirrettiin Leningradiin, tuomittiin pikaisesti ja ammuttiin. Dokumentti esittää leirin lähinnä terveysparantolana.", "timestamp": "2020-01-20T06:38:32Z", "url": "http://kinoregina.fi/teemat/gulag-ja-elokuva/"}