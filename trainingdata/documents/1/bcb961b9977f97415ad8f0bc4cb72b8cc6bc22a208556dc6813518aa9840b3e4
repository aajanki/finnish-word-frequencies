{"text": "Pika-aituri Nooralotta Nezirihttp://www.is.fi/haku/?search-term=Nooralotta%20Neziri suuntasi sunnuntaina kohti tuntematonta, kun ohjelmassa oli pitkä lentomatka MM-kisojen viimeistelyleirille Hongkongiin. MM-kisareissu on Nezirin ensimmäinen kerta Aasiassa.Mitään kulttuurishokkia matkusteluun tottunut Neziri ei kuitenkaan odota. Ja mikäli eksoottiset kiinalaisruuat eivät maistu, Neziri pakkasi matkalaukkuunsa ainakin pientä hätäapua.– Otin jonkun verran omia eväitä mukaan, lähinnä välipaloja. Tosin MM-kisojen tasoisissa kisoissa ruokailut on tavallisesti järjestetty niin, että kaikille on jotain syötävää, Neziri kertoi Helsinki-Vantaan lentokentällä ennen pitkää lentomatkaa.\nNezirin tavoite Pekingistä on kristallinkirkas: välieräpaikka ja Suomen ennätys. Samainen tavoite täyttyi Nezirin uran ensimmäisissä MM-kisoissa kaksi vuotta sitten, ja kropasta löytyy Nezirin mukaan vauhtia tempun toistamiseen. Lisäpotkua SE-yritykseen tuo arvokisojen kiihkeä tunnelma.– MM-kisoissa kaikki ovat tosissaan. Keskittymisen taso on jo automaattisesti paljon syvempi, kun ympäristö pitää huolen kisafiiliksestä, Neziri mietti.Aku ja Aleksi pakkasivat omat puurot mukaan Nezirin lisäksi sunnuntaina Hongkongiin matkusti Suomen 50 kilometrin kävelijäkolmikko Jarkko Kinnunenhttp://www.is.fi/haku/?search-term=Jarkko%20Kinnunen, Aleksi Ojalahttp://www.is.fi/haku/?search-term=Aleksi%20Ojala ja Aku Partanenhttp://www.is.fi/haku/?search-term=Aku%20Partanen. Arvokisakonkari Kinnuselle Aasia on tuttu maanosa, mutta Ojala ja Partanen ovat Nezirin tavoin tuntemattoman edessä.– Tämä on minulle itse asiassa ensimmäinen mannertenvälinen lento, ensimmäisiin aikuisten arvokisoihin lähtevä Ojala kertoi. Eksoottinen matkakohde ei kuitenkaan pelota. 50 kilometrin kisa käydään vasta 29. elokuuta, joten kuumaan ilmastoon, uusiin olosuhteisiin ja aasialaiseen ruokaan ehtii sopeutua mainiosti. Tosin sekä Ojalan että Partasen laukuista löytyy jotain perisuomalaista, jos se ruoka ei sitten kuitenkaan nappaa.– Minulla on omat puurot kassissa, syödään niitä sitten jos paikallinen ruoka ei kelpaa! Mutta eiköhän siellä ole hyvät ruuat, Partanen totesi.– Kyllähän uudenlainen ympäristö varmasti jotenkin vaikuttaa, mutta kaikkeen pitää vain sopeutua. Ja kuten Aku sanoikin, niin omat puurot löytyvät laukusta, Ojala sanoi.", "timestamp": "2017-04-24T08:38:33Z", "url": "http://www.is.fi/yleisurheilu/art-2000000977202.html"}