{"text": "CMS-suunnitteluopas - Osa 6: Typografia | Thule Digital Oy\nAikaisemmin verkkopalveluihin ei ollut saatavilla kovin montaa kirjainleikkausta ja valinta pitikin tehdä niiden fonttien välillä, jotka oli asennettu sivuilla vierailijoiden koneille. Nykyään on mahdollista liittää nettisivuille lähes mikä tahansa fontti. Tällöin käytetään fontteja, jotka ovat saatavilla netissä houstattuna eli ne sijaitsevat pysyvästi toisella palvelimella ja niitä vain referoidaan omalla sivustolla. Yksi hyvä esimerkki tästä on Googlen tarjoamat fontit. Google tarjoaa satoja vapaita kirjainleikkauksia, joista löytyy perusmuotoja ja mielenkiintoisia erikoisfontteja maustamaan verkkopalvelua. Suunnittelija voi jopa hakea fonttitiedostot koneelleen ja käyttää niitä omassa suunnitteluohjelmassaan. Uusia fontteja lisätään listaan jatkuvasti.\nGooglen lisäksi on muitakin tarjoajia, joiden fontteja voidaan käyttää. Tässä esimerkkejä:\nFonts.com (kaikki mahdolliset kaupalliset fontit – Adobe, Linotype, Monotype, ITC jne.)\nFont Squirrel (ilmaisia fontteja)\nMyFonts (kaupallisia fontteja, maksullinen)\nAinakin Googlen ja Font Squirrelin tarjoamat fontit ovat ilmaisia. Muut tarjoavat esimerkiksi kuukausihinnoittelua.\nKoska sivustolla käytetyt fonttitiedostot haetaan käyttäjän omalle koneelle, useamman erilaisen leikkauksen käyttämistä ei suositella. Esimerkiksi hyvä idea on käyttää yhtä tai kahta tällaista houstattua fonttia otsikoissa ja leipätekstissä taas käyttäjän omalla koneella olevaa perusfonttia.\nOtsikot kuvana?\nJulkaisujärjestelmien otsikoissa – kuten myös navigaatiossa – on hyvä välttää kuvapohjaisia ratkaisuja koska niiden muokkaaminen saattaa osoittautua vaikeaksi. Joissakin järjestelmissä otsikot luodaan automaattisesti kuvaksi etukäteen määritellystä fontista, mutta niiden tarkkuus, laatu ja skaalautumiskyky jäävät yleensä jälkeen normaalista fontista. Samoin hakukonelöydettävyys ei ole sitä luokkaa kuin oikeilla fonteilla saatu hyöty.\nOminaisuus, joka on ollut tekstinkäsittely- ja taitto-ohjelmissa jo ikuisuuden, on netissä vielä täysin levällään. Tähän asti tavuttamisen on joutunut tekemään käsin, jolloin sopiviin paikkoihin on pakotettu tavuviiva ja rivivaihto. Ongelmana tässä on kuitenkin se että kun tekstiä katsotaan eri leveyksisissä näytöissä, pakotetut tavu-\nviivat (kuten tässä) rivittyvät lähes poikkeuksetta väärin. Lisäksi yleensä MACeissä kirjaimet vievät aavistuksen pienemmän tilan kuin vastaava samankokoinen teksti PC:ssä. Tämä saattaa aiheuttaa sen ettei tavuviiva osu kohdalleen rivin lopussa.\nEsimerkiksi itsetavutettu teksti MAC:ssä:\ntetuer adipiscing elit, sed diam.\nVoi näkyä PC:ssä näin:\nVasta joissakin uusimmissa selaimissa on tuki tavutukselle, jolloin tekstiä ei tarvitse pätkiä käsin. Esimerkiksi tällä sivustolla leipätekstiin on lisätty automaattitavutus ja selaimen oma tavutuslaajennus hoitaa työn. Ominaisuus näkyy ainakin uusimmissa Firefox- ja Internet Explorer -selaimissa. Listan selainten tuesta tavutukselle löytää täältä.\nPeruskirjasimet\nOhessa yleisimmät verkkokäytössä olevat Windows-fontit ja niiden MAC-vastineet, jotka löytyvät lähes jokaiselta koneelta.\nPalatino Linotype Book Antiqua, Palatino\nTrebuchet MS Helvetica\nWingdings (Wingdings) Zapf Dingbats (Zapf Dingbats)\nKirjainperheillä annetaan liikkumavaraa\nVerkkopalvelun typografiassa ei yleensä jättäydytä yhden fontin varaan, vaan käytetään kirjainperheitä. Esimerkiksi leipätekstin voi määritellä muodossa ”Arial, Helvetica, Verdana”. Tällöin selain tarkistaa käyttäjän koneelta onko sivulla tarvittavia fontteja saatavilla ja näyttää tekstin ensimmäistä osumaa vastaavalla kirjaintyypillä. Jos esimerkiksi Arialia ei ole saatavissa, teksti näytetään Helvetica-fontilla.\nJatka lukemaan seuraavaa artikkelia: Osa 7: Responsiivuus", "timestamp": "2020-05-29T07:42:33Z", "url": "https://www.thuledigital.fi/blogi/2019/cms-suunnitteluopas-osa-6-typografia/"}