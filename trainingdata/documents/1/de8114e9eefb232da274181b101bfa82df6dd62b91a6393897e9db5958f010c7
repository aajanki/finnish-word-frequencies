{"text": "Kuoleeko palkkatyö? Uusi Peruste-teema julkaistu\nVasemmistofoorumiVasemmistolainen ajatushautomoheader-rightMain navigationEtusivu\nHaku11.5.2017 Kuoleeko palkkatyö? Uusi Peruste-teema julkaistu Peruste-verkkolehden Työn tulevaisuus –teemanumero keskittyy työelämän muutoksiin, mutta myös siihen onko työllä itsellään tulevaisuutta.\n”Palkkatyö on kuoleva elämänmuoto”, väittää toimittaja-tietokirjailija Pontus Purokuru Peruste-verkkolehden debatissa. ”Palkkatyö on edelleen normaali työsuhteen muoto ja – huomio – haluttu sellainen”, vastaa SAK:n kehittämispäällikkö Juha Antila.\nPeruste-verkkolehden Työn tulevaisuus –teemanumero keskittyy työelämän muutoksiin, mutta myös siihen onko työllä itsellään tulevaisuutta. Juliet B. Schor pohtii, mitä työelämälle pitäisi tehdä, jos pyrkisimme todella hillitsemään ilmastonmuutosta. Hän maalailee ekologista tulevaisuutta, jossa ihmiset tekisivät töitä radikaalisti vähemmän.\n”Älkää syyttäkö robotteja”, kehottaa Dean Baker. Hän suhtautuu epäilevästi kaikkein villeimpiin robotisaatiovisioihin:”tuottavuuden kasvu on itse asiassa ollut sangen hidasta viime vuosina, mikä kertoo päinvastaisesta kehityksestä kuin usein toistettu tarina siitä miten robotit korvaavat ihmistyön.”\nMerja Kauhasen mukaan teknisen kehityksen tuomista työelämän muutoksista on ollut toistaiseksi haittaa lähinnä keskipalkkaisissa rutiininomaisissa ammateissa työskenteleville ihmisille: heidän tehtäviään on jo voitu ohjelmoida tietokoneiden tehtäväksi. Sen sijaan korkea- ja matalapalkkaisissa tehtävissä työvoiman kysyntä on kasvanut. ”Työvoiman kysynnän ammattirakenne tullee muuttumaan edelleen”, Kauhanen arvioi.\nPeruste pohtii lähiviikkojen artikkeleissa lisäksi ainakin kauppasopimusten vaikutuksia työelämään, työvoimapolitiikan tulevaisuutta, digitalisaation vaikutusta työn sosiaaliseen merkitykseen sekä radikaalia osuuskuntaliikettä.\nPeruste on verkkolehti, joka pyrkii edistämään kriittistä ja perusteltua yhteiskunnallista keskustelua. Sitä julkaisee ajatuspaja Vasemmistofoorumi.\nSeuraavaEdellinenPrimary Sidebar\tYli 10 kpl kertatilaukset ja ulkomaantoimitukset yhteyslomakkeella!\nVasemmistofoorumi ry.", "timestamp": "2017-06-29T12:20:57Z", "url": "http://vasemmistofoorumi.fi/kuoleeko-palkkatyo-uusi-peruste-teema-julkaistu/"}