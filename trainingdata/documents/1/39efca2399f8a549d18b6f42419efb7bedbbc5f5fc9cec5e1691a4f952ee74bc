{"text": "Bowien kuolema pysäytti Hectorin: \"Rankka jysäys\" - Demokraatti.fi\nPINNALLA:hillary clintonperussuomalaisetrecep tayyip erdogan\nKuva: Kari HulkkoHectorille David Bowie oli jatkuvan kehittymisen malli. Demokraatti.fi/STT toimitus+1@demokraatti.fi\nSEURAA Musiikki 11.01.2016\nFacebookTwitterWhatsappDavid Bowie on kuollut syöpään 69-vuotiaana.\nBowien tiedottaja vahvisti, että muusikon virallisilla sosiaalisen median tileillä tänä aamuna julkaistut tiedot tähden kuolemasta pitävät paikkansa. Myös Bowien poika Duncan Jones vahvisti tiedon omalla Twitter-tilillään.\nSuomalaismuusikko Hector eli Heikki Harma luonnehtii David Bowien kuolemaa rankaksi jysäykseksi. Harmalle Bowie oli läheinen taiteilijana ja persoonana.\nHarman mielestä Bowie ei jäänyt urallaan paikoilleen seisomaan, vaan meni koko ajan muita edellä, jopa punkaikoina. Hän oli myös musiikissa jatkuvan kehittymisen malli, Harma sanoo.\nBowien syöpä tuli Harmalle uutena tietona. Sen sijaan Bowien sydänongelmat tiedettiin, kun hän 1990-luvulla jäi kymmeneksi vuodeksi pois julkisuudesta.\nIltalehdelle Hector kuvailee tunteitaan järkyttyneiksi. Hectorin mukaan Bowie on kiistatta alan suurimpia legendoja.\n– Tuntuu siltä, kuin olisi menettänyt läheisen ystävän, Hector toteaa IL:lle.\nHän ei jämähtänyt tiettyyn musiikkityyliin vaan pyrki aina uudistumaan.\nMyös suomalainen rockvaikuttaja, konsertti- ja festivaalijärjestäjä Juhani Merimaa ottaa tiedon raskaasti.\n– Ikävä uutinen. Näitä uutisia tulee nyt viikottain. Onhan 69 vuoden ikä kunnioitettava, hän sanoo STT:lle.\nMerimaan mielestä nykymusiikki on paljon velkaa Bowielle. Legenda on vaikuttanut musiikillaan moneen sukupolveen ja heidän musiikkinsa.\n– Hän oli hyvin monipuolinen ja lahjakas. Hän uudisti musiikkia paljon ja toi siihen uusia elementtejä paljon. Vaikutus musiikkiin ylipäätään on ollut erittäin suuri.\nBowie tunnetaan kyvystään luoda nahkansa aina uudestaan.\n– Hän ei jämähtänyt tiettyyn musiikkityyliin vaan pyrki aina uudistumaan. Hän oli luova, moniulotteinen, näkemyksellinen ja hallitsi välineensä.\nMuusikkojen lisäksi tyyliniekka nautti laajaa yleisön suosiota ja arvostusta.\n– Ei taida olla ketään, joka olisi jäänyt miehen musiikista kylmäksi, Merimaa jatkaa.\nDavid Bowien tuotanto pursuaa vuosien varrelta kymmenittäin hittejä, artisti ehti julkaista 25 täyspitkää levyä urallaan. Myös uusi, viime viikolla julkaistu levy Blackstar on ehtinyt kerätä hyvät kritiikit kautta maailman.\ndavid bowie hector juhani merimaa\nSky News: David Bowie on kuollut\n11.01.2016 9:14\n449jakoaFacebookTwitterWhatsapp AVAINSANAT", "timestamp": "2016-07-27T06:44:48Z", "url": "https://demokraatti.fi/bowien-kuolema-pysaytti-hectorin-rankka-jysays/"}