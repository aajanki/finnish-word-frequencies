{"text": "Musteen jäljillä - Vantaa | HS.fi\nMartti Sedergrenin työparina painokoneella häärii Martti Viinikari (oik.). On olemassa myös painokoneita, joissa levyjen asennus on automatisoitu, mutta Sanomalassa ne asetellaan käsin. (KUVA: Juhani Niiranen / HS)\nHelsingin Sanomien paino, Sanomala sijaitsee Vantaan Martinlaaksossa. Lehden painaminen on valtava tuotantoketju, jossa yksikin myöhästyminen voi johtaa siihen, ettei lehti putoa postiluukkuun ajallaan.\nJulkaistu: 6.6.2019 2:00 , Päivitetty: 6.6.2019 13:21\nPainomuste yhdistettynä tehdashallin hajuun tunkeutuu sieraimiin. Kello lähestyy yhdeksää toukokuun viimeisenä tiistai-iltana. Pian alkaa Helsingin Sanomien ensimmäisen painoksen teko. HS:n toimituksessa on hyväksytty viimeisetkin sivut ja lähetetty ne painoon.", "timestamp": "2020-02-22T23:33:52Z", "url": "https://www.hs.fi/kaupunki/vantaa/art-2000006130841.html"}