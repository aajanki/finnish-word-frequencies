{"text": "Ostoksia kortteiluun. - Kissanpäiviäkortit - Vuodatus.net\nEilisen päivän hankintoja.Oli vähän kuin joulu minulla eilen.Tässä on useammasta paikasta tavaraa ei nyt mitään ihmeellisyyksiä ,mutta laitetaan nyt vähän näkösälle kun oli niin iloista kerrottavaa kuitenkin nämä.Olin niin väsynyt illalla että en jaksanut muuta kuin laittaa tuon toissapäivänä valmistuneen uimarityttö kortin sivulle.Kiirettä pitää kun ei meinaa ehtiä korttejakaan päivittää ,kaksi korttia valmistui samana päivänä.Eilen suuntasimme heti aamusta Tampereelle kun oli nämä syöpä tarkistukset Radiuksessa(Tampereen yliopistollisen sairaalan syöpä sairaala) nyt on kokolailla vuosi siitä kun hoidot päättyivät juhannuksen aikaan oli viimeiset hoidot viime vuonna.Kaikki näyttäisi olevan hyvin tällähetkellä ,vielä menen joihinkin kuvauksiin ja sitten saan vastaukset niistä kesäkuun loppupuolella.Iloisena siitä sitten suuntasimme kaupungille ihanassa kesäkelissä takkeja ei tarvittu ,mutta kuumakaan ei ollut niin kuin edellis päivänä.Koskikeskukseen suuntasimme, matkalla joissakin kaupoissa poikkeilimme ennen sitä, mutta ei mitään mainittavaa ollut niissä ostoksissa. Clas Ohlsonnilla joka on hämeenkadulla poikkesimme eka kertaa tässä myymälässä ja haluan kertoa sen verran että siellä on aikas hyvät valikoimat näitä vesiväripapereita ,agrylivärejä, tusseja kaikkea taiteilija tarviketta, kortteilijan tarvitsemia tavaroita.Onhan niitä näissä kirjakaupoissakin.mutta kannattaa poiketa täälläkin jos on hakusessa jotakin hinnatkin ovat ehkä edullisempia täällä kun kirjakaupoissa.\nKoskikeskuksen Tiger kaupasta hain lisäystä niitä mitä aiemminkin ostin sieltä ja hyväksi havaitsin \"strasseja\",pakettikortteja,kirjaimia ,teippejä,satiininauhaa.Sitten suuntasin yläkerroksen nappikauppaan joka onkin minulle jo tuttu paikka kun on näitä tanssivaatteita myöskin ommeltu siellä on hapsunauhaa, pajetteja ja helmiä ja sen sellaista, olen usein käynyt siellä aikanaan,omistaja on kyllä tainnut vaihtua kolme, neljäkertaa tänä aikana.Sieltä löysin ihania käsityö ylläripusseja joissa oli nämä pitsit,tuollainen kiva virkattu kukkakin helmikoriste riipuksen kera tuli toisesta pussista ja ihana pikkuinen pitsikaulus se taitaa mennä pikkuihmisten kolttuihin.Tuon ruskean punertavan ruusu helminauhan ostin metritavarana ei oikein ollut hempeämpiä värejä siinä nyt tällä kertaa.Olin kyllä iloinen näistä mitä sieltä ostin. Kaupan nimi on nykyään Merletto käsityö ja sisustus.Siellä on kyllä kauniita nauhoja, pitsejä, nappeja, hapsuja jos tekee vaikka itse tanssihuivia ja näitä kauniita tyylikkäitä verhotupsuja oli myöskin.Hää pukuihin pitsejä ja koristeita myöskin ja lankoja oli paljon ompeluun ja virkkaukseen huomasin myöskin.\nKävimme syömässä ja nautiskelimme päivästä ja sitten olikin kiire junalle kun meillä on tämä ihana kaveri täällä kotona odottamassa tämä nelijalkainen karvakuono. Aamulla kun oli aikainen lähtö junalle oli koirulaisen ulkoilutus puolestayöstä että ehtii olla ulkoilemassa reilusti ja sitten alkoi varustelu kotiin jäämistä varten, oli kippoa ja kappoa, vettäkin kai viikoksi kupeissa, siis \"varmuuden\" vuoksi ja ilmastointi ekakertaa jäähdytykselle itse ei olla sitä vielä tähän päivään mennessä tarvittu kun ei ole ollut kuuma,mutta hänelle tarvittiin, kun on tämä uusi lääkitys läähättää jo muutenkin helposti.Kiire on siis kotiin aina ,kun tietää että on huollettava meidän kaveri.\nKaikki oli hyvin kun palasimme kotiin ja silmät sikkaralla häntä huiskien tultiin vastaan, hyvin oli uni maistunut ja tuliaisia odotettiin kassista.Ihana koiruus.\nNiin tiesin että minulle oli kaksi pakettia tullut, postiin ja toinen S-marketin automaattiin toinen, kävin vielä nopsasti ne hakemassa ja sitten kotiin postilaatikolle ja sielläkin oli paketti.Siis joululta tuntui,sitä saa mitä tilaa.Kuvassa näkyy hiukan tuolla takana teippi röykkiötä minulle alkoi tässä tulemaan jo paniikki kun teippi alkoi loppumaan ja mistään en löytänyt vastaavaa kuin Bilteman teippi tämä kaksipuolinen tilasin sitä sitten verkkokaupasta mutta siellähän onkin 40 euron vähimmäis summa jos tilaa ja kun en muuta tarpeellista löytänyt oli pakko tilata 13 rullaa teippiä ja sitä nyt on ei lopu ihan heti, vaikka kyllä sitä kuluukin reippasti joka korttiin.Pakkasin osan muovipusseihin varastoon että eivät vain kuivu kun on näin paljon.Ei tässä ole kyllä ollut kuivumis ongelmaa kun minulla oli yli kaksi vuotta ollut avattuna hyllyssä teippirulla vähän kun leikkasin päästä pois oli kyllä ihan kunnollista käyttää.Tosi hyvää tämä Bilteman kaksipuolinen teippi,eräitä rullia on sitä jo liimailtukin tässä kortteiluaikoina.\nSitten tuli Sinisiiven verkkokaupasta kukkasia ja näitä puolihelmiä.Olen kovasti etsinyt myös näitä kauniita kukkasia mutta en ole oikein löytänyt olisivatko meneet vähiin kun on korttienteko aika kevään juhliin tehdään parhaillaan.Kauniita vaaleanpunaisia ja valkoisia löysin täältä Sinisiivestä. Jokuset tilaavat suoraan ulkomailta mutta en ole rohjennut kun ei ole tuota tarvittavaa kielitaitoa, toivotaan nyt että näistä kotimaan kaupoista saisi kauniita kukkasia jos vaikka tilaavat lisää.Onhan se hyvä suosia kotimaan kauppojakin ja niinhän yleensä teenkin.Siitä yhden paketin sisällöstä kerron sitten myöhemmin.\nKyllä olin väsynyt illalla enkä jaksanut yhtään mitään onhan se vähän henkisestikin kova käynti tuolla sairala kontrolleissa vaikka en sitä kovasti etukäteen pohtinutkaan vointi kun on mennyt tasaisesti parempaan suuntaan.Kaikille asioille kun itse ei mahdeta mitään parhaansahan he tuolla sairaalassa tekevät viimeisenpäälle.Hassua mutta oli hyvä nähdä omahoitajansa ,hän on niin mukava ja kaikki muutkin siellä ovat ystävällisiä ja kivoja olen kyllä onnekas kun saan käydä siellä hoidossa,mutta en silti haluaisi alkaa hoitoja taas alusta ,mutta jos on pakko, niin sitten,mutta ei ajatella nyt sellaisia.Nyt aletaan tekemään jotakin kivaa.Laitan vain tuon yhden kortin vielä tänne näkyville .Mukavaa päivää kaikille ja reipasta mieltä jokaiselle.\nKommentoi Lähettänyt: KissanpäiviäPäivi - 21.5.2014 klo 09.25", "timestamp": "2020-01-26T06:04:22Z", "url": "https://kissanpaiviakortit.vuodatus.net/lue/2014/05/ostoksia-kortteiluun"}