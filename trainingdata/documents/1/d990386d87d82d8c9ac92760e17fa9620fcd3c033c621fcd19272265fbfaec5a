{"text": "Meidän Pieni Ryyni: maaliskuuta 2016\n\"Äiti, ei ole mitään tekemistä\", valitti kahdeksanvuotias. Kaikki on tylsää, eikä kukan kaverillaan pääse juuri tällä minuutilla kylään tai puistoon.\n- Piirrä jotain\n- En kyllä jaksa\n- Keksi joku leikki tai rakenna legoilla\n- Ne on ihan tyhmiä!!\n- No leivo kakku\n- HÄH? Ai oikeasti?\nJa siitä se ajatus lähti.\nLeivon tosi harvoin ihan vain huvikseen ja luvattoman harvoin tukee otettua lapsia mukaan muuten kuin ehkä koristelemaan. Kahdeksanvuotias ei siis ole koskaan ennen leiponut täytekakkua. Ilmeisesti ehdotus oli niin outo ja hassu, että tyttö ryhtyi oitis toimeen. Enkä saanut auttaa, neuvoa vain vierestä.\nKolmen kupin kakku\nkupillinen munia\nvoita ja korppujauhoja kakkuvuoan voiteluun\nTämä on maailman helpoimmin muitettava resepti ja sopii erinomaisesti myös lasten tehtäväksi mitoituksen helppouden vuoksi. Valitaan vain sopivan kokoinen kuppi. Muumimukillisesta tulee jo iso kakku 26 cm halkaisijan vuokaan. Me valitsimme lasten mukin, josta tuli hyvä takinamäärä 22 cm vuokaan.\nVaahdotetaan munat ja sokeri ja sekoitetaan toisessa kulhossa jauhot ja leivinjauhe. Yhdistetään takinaksi. Kaadetaan voideltuun ja korppujauhoitettuun kakkuvuokaan. Paista 180 asteessa kunnes on kypsä, tätä paistettiin noin tunti.\nTäytteeksi löytyi kaapista pussillinen valmista suklaamoussea sekä banaania, päälle kermavaahtoa ja taiteellinen ripotus erivärisiä nomparelleja. Tadaa, se on valmis!\nMelkoinen taidonnäyte kahdeksanvuotiaalta ja todella herkullinen. Ehkä meillä jatkossa leivotaan useamminkin.\nTunnisteet: Leikkejä, Leivontaa, Ryyni\nMainio ss16 - melkoisen mainiota\nTämän kevään lastenvaatemallistoista eniten etukäteisinnostusta minussa on herättänyt kotimaisen Mainion tänään myyntiin tullut. Ihanan raikkaita ja värikkäitä kuoseja, ja silti niin käytännöllisiä leikkauksia leikkeihin. Ensimmäinen tilaus lähtikin jo, mutta saattaa olla että joudun tekemään vielä toisen. Mainion vaatteet on todettu meillä todella laadukaiksi. Värit säilyy, kuosit pysyy ja kankaat ovat ihanan pehmeitä vielä monien pesujen jälkeenkin.\nMainioita vai mitä?\nklo 7.57 4 kommenttia:\nTunnisteet: Lastenvaatteet, Mainio", "timestamp": "2017-11-24T20:16:23Z", "url": "http://meidnpieniryyni.blogspot.fi/2016/03/"}