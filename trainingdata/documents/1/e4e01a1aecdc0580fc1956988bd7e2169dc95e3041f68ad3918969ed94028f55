{"text": "Järvenpään levymessut – kiitos! | Retrokkiblog\nJärvenpään levymessut – kiitos!\nPosted on maaliskuu 2, 2010 by retrokki\nKeitsin kanssa kävimme sunnuntaina myymässä Järvenpään levymessuilla. Väkeä oli paljon, samoin myyjiä, järjestelyt toimivat moitteettomasti… kiitos Rauski ja kumppanit!\nPöytämme oli Järvenpäässä merkitty Primecutsin nimiin ja ehkäpä sen vuoksi muutamat kävivät kysymässä ennakkoon Primecutsin sivuilta bongaamiaan kiekkoja. Kaikkea on mahdotonta pitää mukana, joten jos olet joistain Primecuts-levyistä kiinnostunut, ilmoittele etukäteen. Näin tiedämme ottaa kiekot mukaamme, esimerkiksi lauantaina 13.3. Tavastialle. Viestin lähetät kätevimmin Primecuts-sivujen kautta. Samoin jos olet kiinnostunut joistain Pekan tässä blogissa myytävänä olevista levyistä, pistä viestiä: retrokkiblog@gmail.com\nTavastialla pöydässä saattaa lukea Primecuts, Keijo Lindgren tai jotain muuta – etsivä kuitenkin löytää.\n« Retrokki löytöretkeilee: Lahden levymessut 6.2.2010 Rickie Lee Jones Tavastialla 9.3. »\nPasi, on elokuu 30, 2011 at 4:44 pm said:\nTäydellisen samaa mieltä Pekan kanssa Sexsmithin keikasta ja melkein totaalisen eri mieltä Hesarin puolivilliaisesta arvostelusta. Römpötillä tuntui olevan pallo hukassa aika pahasti. Hieno keikka hienolta artistilta, bändi veti loistavasti ja minunkin mielstä kyllä tuntui uppoavan jengiin todella hyvin.\nretrokki, on elokuu 31, 2011 at 11:09 am said:\nTerve, ja kiitos viestistäsi!\nSexsmithin keikan – ja HS:n arvion – jälkeen olen miettinyt paljon tuota ”tasapaksuutta”. Kyllähän monet artistit säveltävät yhtä ja samaa kappaletta koko uransa ajan, ja pärjäävät sillä – hyvinkin. Kun tuollaisen samasta puusta veistetyn putken sitten kuulee ensimmäistä kertaa, voi reaktio hyvin olla HS:n arvion kaltainen. Olisin kuitenkin odottanut Hesarin kriitikolta vähän paneutumista asiaan.", "timestamp": "2018-06-18T07:49:13Z", "url": "https://retrokkiblog.wordpress.com/2010/03/02/jarvenpaan-levymessut-kiitos/"}