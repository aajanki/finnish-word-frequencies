{"text": "Tutkimuslupa, tutkittavien informointi ja suostumus - Avoin TKI-toiminta Laureassa - Laurea LibGuides at Laurea University of Applied Sciences\nAvoin TKI-toiminta Laureassa: Tutkimuslupa, tutkittavien informointi ja suostumus\nEnnen aineistonkeruuta on tärkeää selvittää, mitä lupia ja suostumuksia aineistonkeruuta varten tarvitaan.\nJos tutkimuksen kohteena on jossakin organisaatiossa tapahtuva toiminta (esimerkiksi sairaala, oppilaitos, yritys), tulee organisaatiolta tavallisesti pyytää lupa tutkimuksen toteuttamiseen.\nKoulussa tai päiväkodissa toteutettava tutkimus voidaan tehdä ilman vanhempien tai muun huoltajan erillistä suostumusta, jos tutkimusaineistoon ei tallenneta yksilöityjä tunnistetietoja (nimi,henkilötunnus, osoite), esim. kyselytutkimukset ja havainnointi ilman henkilötietojen keruuta, ainekirjoitusten tai vastaavien käyttö tutkimusmateriaalina. Huoltajien informointi tutkimuksesta on kuitenkin suotavaa. (Lähde: https://www.tenk.fi/sites/tenk.fi/files/media/Kuula-Luumi.pdf\nMyös silloin kun tutkimus kohdistuu Laurea-ammattikorkeakoulun henkilökuntaan tai opiskelijoihin, täytyy tutkimuksen tekijän hakea tutkimuslupaa. Lupaa ei tarvita Laurean sisäisessä laadunkehittämistyössä käytettävissä kyselyissä tai vastaavan tyyppisissä tutkimuksissa.\nHenkilötietojen käsittelylle tulee aina olla käsittelyperuste. Tutkimuksen käsitteleperusteita ovat esimerkiksi suostumus ja rekisterinpitäjän lakisääteisen tehtävän suorittaminen. Suostumuksen tulee olla tietosuoja-asetuksen mukainen. Katso Tietosuojavaltuutetun toimisto ohjeistus.\nTietoarkisto on julkaisut helmikussa 2019 uudistetut ohjeet tutkittavien informoinnista. Ohjeissa otetaan huomioon tietosuojan muuttunut säädösympäristö, erityisesti tietosuoja-asetus. Muuttuneet säädökset asetttavat henkilötietojen käsittelylle uusia vaatimuksia. Tietoarkiston ohjeissa kerrotaan, miten ja mistä tutkittavia informoidaan, kun tutkimuksessa käsitellään heidän henkilötietojaan. Ohjeissa on yksityiskohtaisesti selitetty informoinnin laatuvaatimukset, ajankohta ja sisältö.\nTutustu ohjeisiin: Tietoarkisto. Informointi henkilötietojen käsittelystä.\n<< Previous: Hankkeen toteutus\nNext: Aineistonkeruu >>", "timestamp": "2020-08-04T20:42:15Z", "url": "https://libguides.laurea.fi/c.php?g=673949&p=4793918"}