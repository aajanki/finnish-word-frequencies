{"text": "Künsii: Köyhän tytön hiekkalakka\nEnsin lakataan kynnet yksivärisellä lakalla. Sen jälkeen otetaan päällyslakka ja kastetaan siveltimen pää glitterissä. Itse otin siihen \"reilusti\" lakkaa ja kastoin molemmilta puolilta glitteriin. Kannattaa valita lakka, jonne ei haittaa, jos joutuu pari hilettä, mutta lakan on hyvä olla myös kohtuullisen juoksevaa. Eikä tarvitse välttämättä olla päällyslakka, vaan mikä tahansa väritön käy.\nGlitterkasteen jälkeen levitetään glitteriä kynsille haluttuihin kohtiin tai vaikka koko kynnelle. Kannattaa kastaa vain ihan kärki ja levittää kaikki mahdollinen glitter siveltimestä pois. Loput glitterit on järkevää pyyhkäistä paperiin, jonka jälkeen toistetaan nämä kaksi vaihetta.\nLakan kuivuttua liimataan tarrat. Tarroihin olisi syytä laittaa päällyslakkaa päälle, jotta pysyisivät. Päällyslakka kuitenkin poistaisi hiekkaefektin, joka yllä olevalla tekniikalla saadaan aikaan. Mutta jos tarrat sijoittaa glitterin ulkopuolelle ja laittaa päällyslakan vain niiden ja tuon tavallisen lakan päälle, niin toimii.\nTämä Kikon lakka on duochrome, joka näyttää toisesta kulmasta violetilta ja toisesta vihreältä. Efekti on hyvin voimakas ja näkyy jo pullossa hyvin.\nTunnisteet: duochrome, glitter, kynsitarrat, lakkaus, tutorial\nFani 30. syyskuuta 2013 klo 10.56\nUpeat kynnet :) toi kiko on upeaa!\nhannele 1. lokakuuta 2013 klo 8.07\nKiitos! Toi kiko on! :)\nSaraCupCakez 30. syyskuuta 2013 klo 12.39\nKiitos tästä, pitääkin koittaa tota glitter-väritön lakka tekniikkaa! :)\nhannele 1. lokakuuta 2013 klo 8.08\nEipä kestä, se on yllättävän toimiva :)\neekku 30. syyskuuta 2013 klo 13.36\nKivat kynnet ja kiva tekniikka\nFunky and Fifty ;-) 30. syyskuuta 2013 klo 19.30\nNyt on kyllä komeat kynnet!", "timestamp": "2017-11-21T15:17:11Z", "url": "http://kunsii.blogspot.com/2013/09/koyhan-tyton-hiekkalakka.html"}