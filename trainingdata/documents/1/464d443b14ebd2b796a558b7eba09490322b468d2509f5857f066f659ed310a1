{"text": "\"Miljoonille käyttäjistä Facebookista on tullut internet\" – moni haluaisi jättää Facebookin, muttei kykene siihen - MTVuutiset.fi\n\"Miljoonille käyttäjistä Facebookista on tullut internet\" – moni haluaisi jättää Facebookin, muttei kykene siihen\nKaikki eivät käytä Facebookia! F-Securen tutkimusjohtaja Mikko Hyppönen paljasti ohjelmassa Peter Nymanille, miksei hän ole Facebookissa\nJulkaistu 17.04.2019 20:53\nMoni pohtii Facebookin jättämistä, mutta harva toteuttaa uhkaustaan. Facebookissa on haittojen lisäksi paljon hyvää, kertoo CNN.com.\nKuten monet muutkin, myös Heather Kelly on ollut Facebookissa vuosia. Moni kuitenkin pohtii palvelun jättämistä, kun aina uusia yhtiötä koskevia yksityisyys- ja datanjakohuolia ilmenee. Harva kuitenkaan toteuttaa uhkaustaan poistua Facebookista. Miksi?\n\"En usko, että lähteminen tekisi minusta onnellisempaa\"\nHeather työskentelee toimittajana ja onkin uutisoinut monista Facebookin tietoturvaongelmista. Silti hän on Facebookissa, eikä aio poistua sieltä.\n– En ole edes vakavissani harkinnut ideaa, vaikka olenkin CNN Business -osion artikkelin \"Näin deletoit Facebookisi\" kirjoittaja. En usko, että lähteminen tekisi minusta onnellisempaa, tai että se tekisi lovea Facebookin 500 miljardin dollarin markkina-arvoon ja saisi sitä muuttamaan tapojaan, Heather sanoo CNN:n nettisivulla.\n– Enkä usko, että ihmisten pitäisi lopettaa (Facebookin käyttäminen) nettiturvallisuuteen tai hyvinvointiin liittyvän mielenrauhansa takia.\n\"Se, että pyytäisi kaikkia lopettamaan, ei ole realistista\"\nMoni on jo kieltäytynyt käyttämästä Facebookia \"henkilökohtaisiin tarkoituksiin\" ja käyttää somejättiä lähinnä ystäviensä tai uutisten seuraamiseen. Heather ei kuitenkaan usko, että \"kaikki\" voivat poistua Facebookista.\n– Se, että pyytäisi kaikkia lopettamaan, ei ole realistista. Facebookia käyttää 2,3 miljardia ihmistä jokainen kuukausi – se on 32 prosenttia maailman väestöstä tai seitsemän kertaa Yhdysvaltain väestö. Jossain vaiheessa Facebookista tuli tärkeämpi kuin yrityksestä, joka sitä ohjaa, Heather kuvailee.\n– Miljoonille näistä käyttäjistä Facebookista on tullut internet.\nLUE MYÖS: Muistatko tätä? Facebook teki uraauurtavan jättimuutoksen vuonna 2006 – sai käyttäjät jo silloin valittamaan \"yksityisyysongelmista\"\nFacebookille ei ole korvaajaa\nMaissa, joissa nettiyhteys ei ole itsestäänselvyys, Facebook tarjoaa Free Basics -ohjelmaansa, jolla pääsee nettiin. Heatherin mukaan Facebookin hylkääminen vaatisi jotakin toista vaihtoehtoa tälle toiminnallisuudelle. Somejätille ei kuitenkaan ole löytynyt haastajaa, joka tarjoaisi samat ominaisuudet ja mahdollisuudet.\n– Ja koska yhtä, sovittua korviketta Facebookille ei ole, 2,3 miljardia ihmistä leviäisi ympäri yhteensopimattomia viestipalveluita ja yrittäisi erehdyksessä julkaista kuvia taaperostaan LinkedInissä tai muodostaa aitoja ihmissuhteita Twitterissä.\nMoni on siirtynyt Facebookista muihin somepalveluihin.\n\"Kuten monet Facebookin vakikäyttäjät, minäkin olen suurelta osin siirtynyt...\"\nHeatherin mukaan Facebook tekee kaikenlaisen ikävän lisäksi myös hyvää: se auttaa pienyrittäjiä pyörittämään bisneksiään ja yhteisöjä pitämään yhteyttä. Sen avulla voi löytää vertaistukea ja kerätä rahaa hyväntekeväisyyteen.\nHeather käy Facebookissa enää kerran päivässä. Hän ei kuitenkaan jaksa antautua väittelyihin tai tarkistaa faktoja valeuutisista, joita kohtaa palvelussa.\nMonille Facebookista onkin tullut paikka, jota vilkaistaan ennen parempiin paikkoihin siirtymistä.\n– Kuten monet Facebookin vakikäyttäjät, minäkin olen suurelta osin siirtynyt yhtiön parempaan tuotteeseen, Instagramiin, missä on enemmän pörröisiä laamoja ja vauvoja, joilla on pulleat reidet, kuin politiikkauutisia.\nLähteet: CNN.com\nSosiaalinen media Ystävyys Ihmissuhteet Harrastukset Digi", "timestamp": "2020-02-25T17:47:36Z", "url": "https://www.mtvuutiset.fi/artikkeli/miljoonille-kayttajista-facebookista-on-tullut-internet-moni-haluaisi-jattaa-facebookin-muttei-kykene-siihen/7369038"}