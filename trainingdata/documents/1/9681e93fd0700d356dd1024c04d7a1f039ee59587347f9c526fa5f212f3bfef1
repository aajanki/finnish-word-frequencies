{"text": "Palvelukohteiden opastus - Hämeenlinna\nPalvelukohteen määrittely ja viitoitus\nPalvelukohteita ovat vapaa-ajan matkailukohteet (museot ja muut nähtävyydet), tietyt aktiviteetit ja maaseutuyritykset sekä palveluyritykset ja -toiminnot (huoltoasemat ym.), jotka tarjoavat palveluja kaikille tienkäyttäjille.\nPalvelukohteiden opasteissa käytettävät tunnukset\nPalvelukohteiden opastuksessa käytettävät merkit\nPalvelukohteen opasteen asettaminen\nPalvelukohteen opasteen asettamisesta päättää\nkatuverkolla Hämeenlinnan kaupunki\nmaantieverkolla Pirkanmaan ELY-keskus\nyksityistiellä tiekunta (vaatii lisäksi kaupungin hyväksynnän)\nHämeenlinnan palvelukohteiden opastussuunnitelma\nHämeenlinnaan on laadittu vuonna 2015 palvelukohteiden opastussuunnitelma, jossa on luotu kaupungin katuverkolle viitoitusperiaatteet, yleispiirteinen opastussuunnitelma kaikista senhetkisistä kohteista sekä lupamenettely opasteiden asettamiseen katuverkolle.\nHämeenlinnan palvelukohteiden opastussuunnitelma -raportti (pdf)\nLupahakemus Hämeenlinnan kaupungin katuverkolle\nPalvelukohteiden opastuksessa ensisijaisena lähtökohtana on viitoituksen liikenteellinen tarve. Viitoitukselle syntyy liikenteellinen tarve, kun kohteen kävijämäärä on suuri, kohteen liittymää on vaikea havaita, liittymä sijaitsee näkemien kannalta vaarallisessa paikassa tai reitti kohteeseen on muuten vaikeasti hahmotettavissa. Taajamaympäristössä kohteeseen perille löytäminen perustuu ensisijaisesti tieverkon viitoitukseen, tie- ja katunimeen, osoitenumeroon ja opastuskarttaan.\nKaikkien viitoitettavien palvelujen on oltava viitoituskelpoisia.\nPalvelukohteiden viitoitusperiaatteet (pdf)\nPalvelukohteen opastusmerkeillä ja tunnuksilla ei opasteta (pdf)\nLiikenneviraston julkaisu – palvelukohteiden viitoitus (pdf) (Tiehallinto 2007) on maantieverkon palvelukohteiden viitoitusohje, tunnuskohtaisia ohjeistuksia sovelletaan myös katuverkolla.\nLupapäätöksestä perittävät maksut\nKatuverkolle myönnettävä palvelukohteen opastelupa on määräaikainen ja voimassa 5 vuotta. Lupapäätöksestä peritään taksan mukainen lupamaksu.\nLupapäätöksen maksujen muodostuminen\n(kaupunginvaltuuston päätös 18.1.2016)\npalvelukohteen osoiteviitta 120 € / opaste\npalvelukohteen osoiteviitan ennakkomerkki 170 € / opaste\npalvelukohteen opastustaulu 170 € / opaste\nennallaan säilyvän opasteen luvan uusinta 50 € / hakemus\nmaksu kielteisestä päätöksestä 50 € / hakemus\nMaksut on käsitelty arvonlisäverottomina. Arvonlisävero lisätään laskutusvaiheessa niihin suoritteisiin, joihin se lain mukaan kuuluu.\nLisäksi luvansaaja hankkii, pystyttää ja kunnossapitää merkit omalla kustannuksellaan.\nOpasteiden lupaehdot -ohje (pdf)\nOpasteluvan hakemuslomake (pdf)\nMikäli opastuksen halutaan jatkuvan toisen tienpitäjän alueelle (esim. opastus alkaa maantieverkolta ja jatkuu katuverkolle tai yksityistielle), täytyy kohteen hakea opasteen asettamiselle lupa kultakin kyseessä olevalta tienpitäjältä.", "timestamp": "2020-07-10T15:19:03Z", "url": "https://www.hameenlinna.fi/asuminen-ja-ymparisto/kadut-ja-liikenne/liikenteen-suunnittelu/palvelukohteiden-opastus/"}