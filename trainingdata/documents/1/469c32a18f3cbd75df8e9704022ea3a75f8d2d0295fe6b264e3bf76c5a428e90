{"text": "Välittäjä oli ystävällinen, reipas ja suoraan asiaan menevä. Ensimmäinen tapaamani välittäjä, joka tuntui fiksulta asiakaspalvelijalta ilman teennäistä nuottia ja niskakarvoja nostattavia fraaseja. \"Tätä on jo kovin kyselty ja yksi asunto tarvitsee vain yhden ostajan\" yms. Talo oli vanha ja sympaattisen pikkuruinen. Olisi ollut helppo yrittää nähdä siitä vain positiiviset puolet. Onneksi välittäjä latasi faktat pöytään jo alkumetreilllä, mutta varmuuden vuoksi hieman pehmentäen, jotta lopullinen arviointi kuitenkin jäisi asiakkaalle.\nMeille 70-luvulla syntyneille havainnot pääministereistä ovat hahmottuneet sukunimistä Sorsa ja Holkeri. Jälkinmäinen joi kahvia ja söi onnekseen silakkaa. Ehkä tuo silakka teki juuri sen, että muisti toimi paremmin kuin nykyisellä viranhaltijalla. Koin eilen räväkän ja hillittömän hauskan poliittisen muistinvirkistyksen. Näin Koko Valtakunnan häirikön - Helsingin kaupungin teatterissa. (Sedis on kiteyttänyt näytelmän ja poliittisen historian hyvin täällä.)\nRooleissa: Pekka Huotari, Mikko Kivinen, Jouko Klemettilä, Petja Lähde, Jari Pehkonen, Pertti Sveholm, Leena Uotila, Eija Vilpas Ohjaus: Raila Leppäkoski\nEdelläni oli kaksi naista ja innostukseni hieman laski, kun ensimmäinen jonossa heitti kuutosen. En ole kovin loistava todennäköisyyslaskennassa mutta ajattelin suoraviivaisesti, ettei ainakaan auta jos kolmesta jo yksi on heittänyt toivotun luvun. Toivonliekki pieneni entisestään kun vielä edellänikin oleva heitti, kuinkas muuten, kuutosen. Mutta antakaas olla, kun sitten tuli minun vuoroni - hyvänen aika - numero kuutonenhan se siinä, ja ostokset puoleen hintaan. Aivan loistava idea! Olisi ollut todella hyvä idea mielestäni ilman voittoakin mutta lämmitti että tavaroista saikin pulittaa puolet aiottua vähemmän. Juuri aiemmin olin huokaillut riisin kilohintoja ja miettinyt otanko vain tavallista luomua vai reilunkaupan luomua, joka oli hieman kalliimpaa.. (olin reilu)\nAlueellisesti näyttää siltä, että koto-suomessamme johtokaupungit ovat Helsinki, Turku, Lahti, Oulu. Naapuristamme Ruotsista täällä taas piipahdetaan useinmiten Malmösta, Lundista ja Staffanstorpista. Heja Sverige! Ja USA:ta listoilla pitää puolestaan Kaliforniasta Ansku, jonka perheelle oikein paljon, paljon Onnea perheenjäsenen johdosta! Joskus olisi hauska kuulla, löytääkö täältä kukaan koskaan mitään etsimäänsä...\n4 cl Whisky 12 cl Kahvi 2 tl Sokeri (Fariini) 2 rkl Kerma klo\nTuon pullon hankkiminen jätti taas yhden legendaarisen asiakaskokemuksen. Hieman kiireellä, Töölöntorin Alkossa asioidessani erehdyin kysymään kevätpörriäisen näköiseltä myyjäpojalta kelloa. Vastaukseksi sain: On se. Poistuin verrattain häkeltyneenä. \"Kun asiakas ystävällisesti tiedustelee kelloa, vastatkaa nokkelasti että \"On se.\"?\nNopeastihan loma menee aina mutta tällä kerralla tuntui, että viikon sijaan olisi ehtinyt olemaan paikan päällä vain muutaman päivän. Paluulennolle pakatessa ei ollut kiire. Vetkuttelua jatkui kunnes oli aivan pakko nousta bussiin. Boa Vistan saari oli juuri niin rauhallinen ja leppoisa kuin olin ajatellutkin. Aurinkinkoa riitti, joten eiköhän tällä valotankkauksella jaksa odotella vappua...\nKaikki eivät lähetä kortteja ikinä mutta ymmärryksen tilanteesta lävähtäessa tajuntaani, olin varma että (taas) yksi verisuoni katkeaa pääkopassani. Etenkin - kun viimeksi olin joulukorttien kanssa suorastaan häpeällisen ajoissa, olin suunitellut tekeväni saman pääsiäiskorttien kanssa. Mitä sen on väliä vaikka ne tupsahtavatkin laatikosta vähän ennen aikojaan - onpahan sitten enemmän aikaa virittäytyä tunnelmaan. Ihmisten pitäisikin enemmän virittäytyä tunnelmaan. Useammin, pidempään ja enemmän. Mutta ei auta itku markkinoilla. Toivon siis kaikille todella Hyvää ja pitkää Pääsiäistunnelmaan virittäytymistä ja hyvän mielen tuulahduksia vapaapäiville! Olkoot päivänne rauhaisat ja iloiset. (Ja kyllä, ihminen voi kauheasti välittää, vaikka ei edes sitä korttia postiin saa.)\nnorppa tonttuilee", "timestamp": "2017-03-28T02:31:06Z", "url": "http://loimaannorppa.blogspot.com/2010_04_01_archive.html"}