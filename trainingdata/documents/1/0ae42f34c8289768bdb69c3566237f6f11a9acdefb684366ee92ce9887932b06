{"text": "Tulikuuma Joel Armia antoi NHL:n pistetykille hirmuisen töötin, kypäräkin lensi päästä - Habs kyntää syvällä, luotsi apeana: \"Ei heitä kiinnosta\" | NHL Suomi\nTulikuuma Joel Armia antoi NHL:n pistetykille hirmuisen töötin, kypäräkin lensi päästä – Habs kyntää syvällä, luotsi apeana: ”Ei heitä kiinnosta”\nMontreal Canadiensissa liekehtivä Joel Armia liitää NHL:ssä korkealla. Tällä kaudella 25 ottelussa upeat tehopisteet 10+5=15 iskenyt hyökkääjä on painanut kiekon häkkiin jo kolmessa ottelussa peräkkäin, ja lisäksi pelaaja todisti pelihuumoriaan edellisessä ottelussa Boston Bruinsia vastaan toisellakin tavalla.\nArmia nimittäin lähetti maanantayönä Bruinsin pistetykki David Pastrnakin maata kiertävälle radalle huikealla pommilla.\nKamppailu oli Montrealilta hyvä, mutta tulos samalla heikko. Päävalmentaja Claude Julien sadatteli seuran kotisivuilla joukkueen nykytilannetta. Habs räpeltää syvällä hävittyään peräti kahdeksan kamppailua putkeen.\n– En voi seistä tässä ja sanoa faneillemme, että olen onnellinen. He haluavat voittoja. Ei heitä kiinnosta joukkueemme positiiviset asiat.\nJoukkue on voittanut edellisen kerran 16. marraskuuta, kun jalkoihin jäi Washington Capitals luvuin 5-2.", "timestamp": "2020-01-25T10:26:55Z", "url": "https://www.nhlsuomi.com/2019/12/02/tulikuuma-joel-armia-antoi-nhln-pistetykille-hirmuisen-tootin-kyparakin-lensi-paasta-habs-kyntaa-syvalla-luotsi-apeana-ei-heita-kiinnosta/"}