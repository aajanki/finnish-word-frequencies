{"text": "Delux Clean Toimitusehdot\nEtusivu Ompelupalvelut Hinnasto Kanta-asiakkuus Yhteystiedot\nKäytämme Tekstiilihuoltoliitto ryn laatimaa pesula-alan yleisiä toimitusehtoja, jotka kuluttaja-asiamies on tarkastanut.\n1. Asiakkaalle annetaan pestäviä tuotteita vastaanotettaessa kuitti, josta ilmenee pesun laatu ja toimitusaika sekä kemiallisen pesun osalta lisäksi vaatteiden laji ja määrä. Mattopesuissa noudatamme pesutavan mukaista hinnoittelua, joka määrätyy mattopesulassa.\n2. Jos pestävä tuote on poikkeuksellisen arvokas, tehdään siitä asiakkaan allekirjoituksella varmistettu merkintä vastaanottokuittiin.\n3. Pyykki lasketaan aina pesulassa. Asiakkaan toivotaan liittävän itse laatimansa pesuluettelo pyykin mukaan. Jos asiakkaan pesuluettelo eroaa pesulan tarkistuksesta tai jos sitä ei ole, on pesulan laskenta sitova.\n4. Pesula noudattaa tuotteeseen kiinnitettyä hoito-ohjetta. Jos kiinteä hoito-ohjemerkintä puuttuu tai on ilmeisesti virheellinen, pesula valitsee ammatillisen arvioinnin perusteella pesutavan. Pesula ei vastaa kutistumisesta tms. jos tuote on pesty pesuohjeiden mukaisesti.\n5. Jos asiakas haluaa pesun suoritettavaksi, vaikka pesula on ilmoittanut epäilevänsä, että hyvän pesutuloksen aikaansaaminen ei ole mahdollista tai tuote voi vaurioitua, vastaa asiakas pesun mahdollisista vaurioista tuotteelle.\n6. Pestyt tuotteet luovutetaan sovittuna aikana. Mahdollisesta myöhästymisestä pesula ilmoittaa asiakkaalle soittamalla. Pesula ei ole korvausvelvollinen, jos viivästys johtuu ylivoimaisesta esteestä tai muusta tapahtumasta, johon pesula tai alihankkija ei ole voinut vaikuttaa ja jota ei ole voitu ennakolta arvata pestäviä tuotteita vastaanotettaessa.\n7. Pesula vastaa niistä vaurioista, jotka johtuvat virheellisestä tai väärästä pesumenetelmästä ja korvaa kadonneen tai vaurioituneen tuotteen sen jäljellä olevan käyttöarvon ns. nykyarvon mukaisesti sekä mahdollisesti palauttaa perityn pesumaksun.\nNykyarvon laskemisperusteet ovat pyynnöstä nähtävissä pesulassa.\n8. Pesula lunastaa tuotteen itselleen täyden korvauksen tapauksessa.\n9. Jos pestyjä tuotteita ei ole noudettu 3 kuukauden kuluttua vastaanottokuitissa ilmoitetusta valmistumispäivästä, pesulalla on oikeus periä varastointikuluna 20 % pesulamaksusta / kk. Jos tuotteita ei ole noudettu 6 kuukauden kuluttua vastaanottokuitissa ilmoitetusta valmistumispäivästä, pesulalla on oikeus vapaasti määrätä tuotteista, jos niillä ei ole sanottavaa myyntiarvoa. Muussa tapauksessa pesulan tulee ilmoittaa asiakkaalle kolme (3) kuukautta ennen toimenpiteisiin ryhtymistä.\n10. Valitukset tuotteiden puuttumisesta tai vaihtumisesta on tehtävä välittömästi niiden lunastamisen yhteydessä sekä työn laatua koskevat valitukset ennen tuotteiden käyttöönottoa. Valitukset on tehtävä kohtuullisessa ajassa, normaalisti 14 vuorokauden kuluessa siitä, kun virhe havaittiin tai se olisi pitänyt havaita.\n11. Pesula ei vastaa irronneista tai vaurioituneista napeista, soljista vetoketjuista, eikä helmistä/ paljeteista tms. koristeompeleista. (hääpukujen ja juhlamekkojen tms. koristeompeluiden pesu aina asiakkaan vastuulla).\n© 2012 Delux Clean", "timestamp": "2019-10-19T05:18:33Z", "url": "https://www.deluxclean.fi/toimitusehdot"}