{"text": "Helsingissä sijaitsee salaperäinen luolasto, johon pääsee vain harva – löydetyt piirrustukset paljastavat toteutumattoman suunnitelman luolakirkosta - Kotimaa - Ilta-Sanomat\nHelsingissä sijaitsee salaperäinen luolasto, johon pääsee vain harva – löydetyt piirrustukset paljastavat tote\nHelsingissä sijaitsee salaperäinen luolasto, johon pääsee vain harva – löydetyt piirrustukset paljastavat toteutumattoman suunnitelman luolakirkosta\nArkkitehtuurimuseon arkistoista löytyneet piirrustukset kuvaavat Helsingin Lauttasaareen suunniteltua, mystiseksi jäänyttä Luolakirkkoa. (KUVA: Tuomas Manninen)\nJulkaistu: 5.8.2018 10:00\nToteutumaton suunnitelma edelsi Temppeliaukion kirkkoa vuosikymmenillä.\nKuin tieteiselokuvasta.\nVuoren sisältä kantautuu tuuletusaukon kautta ulkoilmaan vaimea virrenveisuu. Urut pauhaavat jossain syvällä. Papin saarna ei kuulu. Kirkkosalissa istuu 600 seurakuntalaista. Kuoro on omalla lehterillä.\nJa jos Jumalan viha kaikesta huolimatta kohdistuu seurakuntaan, kirkkosalin alle on louhittu väestönsuojelutilat eli pommisuoja.\nTämä ei ole vainottu alkuseurakunta Lähi-idässä, vaan paikka on Kotkavuori Helsingin Lauttasaaressa, se sama, jonka päällä seisoi vuodet 1958–2015 sienenmuotoinen vesitorni, yksi kaupungin tunnetuimmista maamerkeistä.\nKaavapiirros Luolakirkon pohjasta. (KUVA: Antti Matilainen)\nTosin Kotkavuoren uumenissa ei ole kirkkoa. Niin vakuuttavat IS:lle siellä käyneet henkilöt. Pienempi luolasto siellä sen sijaan on.\nLauttasaaren Luolakirkon suunnitteli arkkitehtipariskunta Ragnarhttps://www.is.fi/haku/?query=ragnar ja Martta Ypyähttps://www.is.fi/haku/?query=martta+ypya. Piirustukset on päivätty 22.10.1940. Lauttasaari kuului tuolloin Huopalahden kuntaan, mutta 1.1.1946 toteutunut liittäminen Helsinkiin oli jo vireillä. Kirkkoa saaressa ei vielä ollut.\nLuolakirkon yhteyteen piirrettyä väestönsuojaa selittää ajankohta: talvisota oli juuri päättynyt ja Helsingin ilmapommitukset olivat tuoreessa muistissa.\nHavainnepiirros näkymästä Luolakirkon alttarille. (KUVA: Antti Matilainen)\nLuolakirkko piiloutuu kaavapiirroksen mukaan kallion uumeniin. (KUVA: Antti Matilainen)\nKirkon Lauttasaari sai vuonna 1958, maan päälle, lähemmäksi taivasta. Ja väestösuojan 1942 Klaarantielle. Ja 1969 valmistui Töölöön Temppeliaukion kirkko, jonka arkkitehtisuunnitelman nimi oli Kivikirkko.\nArkkitehtiveljekset Timohttps://www.is.fi/haku/?query=timo ja Tuomo Suomalainen https://www.is.fi/haku/?query=tuomo+suomalainenkeksivät rakentaa kirkon kallion sisälle, mutta ei sentään maan alle. Sekin riitti tekemään Temppeliaukion kirkosta maailmankuulun nähtävyyden.\nToteutumattoman Luolakirkon piirustukset päätyivät Arkkitehtuurimuseoon. Sieltä ne kaivoi äskettäin esiin lauttasaarelainen ”kotiseutuarkeologi” Antti Matilainenhttps://www.is.fi/haku/?query=antti+matilainen, joka harrastaa muistin elvytystä ja unohduksen torjumista.\nTemppeliaukion kirkon suunnittelivat arkkitehtiveljekset Timo ja Tuomo Suomalainen. Kallion sisälle rakennettu kirkko valmistui Helsingin Töölöön 1969. (KUVA: Martti Kainulainen / Lehtikuva)\nVuosi sitten kesällä Matilainen esitteli IS:n lukijoille kommunistisen Sirola-opiston ensimmäisten rakennusten kivijalat Lauttasaaren Myllykalliolla, joka on samanlainen metsäinen kallioalue Kotkavuori.\nKommunistit Myllykallion laella, ”piruntorjuntabunkkeri” Kotkavuoren alla -asetelma ei koskaan toteutunut, ja kommunistitkin muuttivat pian pois.\nVinkin Luolakirkosta Matilainen sai Lauttasaari-seuran entiseltä puheenjohtajalta ja paikallishistorian tuntijalta Ville Elomaaltahttps://www.is.fi/haku/?query=ville+elomaalta. Tämä oli hankkinut kopioita piirustuksista jo parikymmentä vuotta aiemmin.\n– Näin uutisen Ypyöiden arkiston luovuttamisesta Arkkitehtuurimuseoon. Tutkija taisi mainita ohimennen Luolakirkon ja kiinnostuin, Elomaa kertoo.\nPääesikunnan tiedotuspäällikkö Eero Karhuvaarahttps://www.is.fi/haku/?query=eero+karhuvaara on käynyt Kotkavuoren sisällä.\n– Siellä ei ole kirkkoa, Karhuvaara vakuuttaa.\nKarhuvaara palveli aikoinaan Merivoimissa, jonka esikunta toimi 1983–2007 Kotkavuoren juurella osoitteessa Pohjoiskaari 36.\nNykyisin rakennuksessa on Uudenmaan aluetoimisto. Pihapiiri on sotilasaluetta, eikä sinne ole ulkopuolisilla pääsyä. Aidan läpi näkyy vuoren kyljessä oviryhmä, ja kalliossa on ilmanvaihtorakennelma.\n– Siellä oli johtamiseen ja suojatoimintoihin liittyviä tiloja, Karhuvaara kertoo.\nPuolustusvoimien luolaston suuaukko on Kotkavuoren koillisrinteessä. Siellä ei ole kirkkoa sisällä. (KUVA: Tuomas Manninen)\nKotkavuoren luolaa, kuten muitakin Puolustusvoimien tiloja, hallinnoi Senaatti-kiinteistöt. Sieltä kerrotaan IS:lle, ettei mitään luolaan liittyviä tietoja voida antaa julkisuuteen.\nEnnen Merivoimien esikuntaa talossa toimi 1952–1982 Teollisuuden Työnjohto-opisto, nykyinen Johtamistaidon opisto. Rakennus valmistui vuonna 1952 sen käyttöön. Luolasto louhittiin Merivoimien aikana.\nKotkavuoren päällä metsässä on luukku ilman mitään merkintöjä. Se sijaitsee kuitenkin lähempänä purettua vesitornia kuin armeijan luolaston suuaukkoa.\nTuntematon luukku Kotkavuoren laella. (KUVA: Tuomas Manninen)\nLuolakirkon suunnitellut pariskunta Ragnar Ypyä (1900–1980) ja Martta Martikainen-Ypyä (1904–1992) tutustui ja rakastui toisiinsa ollessaan yhtä aikaa töissä puolustusministeriössä.\nVuodet 1936–40 Ragnar Ypyä oli Viipurin kaupunginarkkitehti. Kun Viipuri talvisodassa menetettiin, oli Ypyä lyhyen aikaa ”viraton” yksityisarkkitehti. Luolakirkko-suunnitelma syntyi tuona aikana. Alkuvuodesta 1941 hän meni töihin Rakennushallitukseen ja siirtyi sieltä jo helmikuussa puolustusministeriöön.\nMartta Ypyän tunnetuin työ on varhaista funktionalismia edustava Helsingin autokomppanian kasarmi ja autohallit Taivallahdessa. Museoviraston suojelema arvokohde on äskettäin restauroitu asuin- ja liiketiloiksi. 1950-luvulla Ypyät tulivat tunnetuiksi sairaaloiden, kuten Kivelä-Hesperia, ja koulujen suunnittelijoina.\nAjatus iti Viipurissa\n– Kyllä tämä oli hyvin erikoislaatuinen suunnitelma, sanoo Helsingin rakennusvalvonnassa työskentelevä arkkitehti, tekniikan tohtori Leena Makkonenhttps://www.is.fi/haku/?query=leena+makkonen.\nHän on tehnyt väitöskirjan (1999) arkkitehtipariskunnasta. Makkosen tiedossa ei ole, että Luolakirkosta olisi puhuttu julkisesti tai kirjoitettu lehdissä tai julkaistu mitään muualla.\n– Mainitsen sen väitöskirjani työluettelossa, mutta minullakaan ei ollut mahdollisuutta porautua siihen yksityiskohtaisesti.\n– Täysi mysteeri minulle, tunnustaa arkkitehtipariskunnan tytär Helena Ypyähttps://www.is.fi/haku/?query=helena+ypya.\nHäntä huvittaa ajatus, että Luolakirkko olisi edeltänyt maailman maineeseen noussutta Temppeliaukion kirkkoa muutamalla vuosikymmenillä. IS ei tavoittanut Temppeliaukion kirkon suunnittelijaa Timo Suomalaistahttps://www.is.fi/haku/?query=timo+suomalaista, 90.\nYpyä muistuttaa isänsä suunnitelleen Viipuriin osaksi kallion sisään siunauskappelin. Se valmistui Pyöräsuon kaupunginosaan syksyllä 1939 ja oli ensimmäinen laatuaan Suomessa.\n– Sen suunnittelu alkoi 1937. Se siis edelsi Luolakirkkoa ja on hyvinkin saattanut olla innoittajana sille, Leena Makkonen arvelee.\nTallinkin Silja Europalta kuolleina löytyneiden nuorten ruumiit tutkitaan Virossa – tulokset ratkaisevat, alkaako rikos­tutkinta 16:00", "timestamp": "2019-10-20T13:02:34Z", "url": "https://www.is.fi/kotimaa/art-2000005777278.html"}