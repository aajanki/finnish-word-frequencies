{"text": "Teki 14 maalia – teinipoika sai kenkää jalkapallojoukkueestaan hyvin erikoisista syistä - Lifestyle - MTV.fi\nTeki 14 maalia – teinipoika sai kenkää jalkapallojoukkueestaan hyvin erikoisista syistä\nLifestyle > Koti Julkaistu 16.02.2016 09:59\nTeinipoika ei potki enää palloa joukkueessaan. Kuvituskuva. Shutterstock\nTeinipoika sai jättää jalkapallojoukkueensa – syyt ovat melkoisen vaikuttavia.\nClevelandilainen teini Brian Garruto sai kenkää paikallisesta jalkapallojoukkueesta. Syyt potkuihin ovat vaikuttavia. Pojan käytöstä ei kenties voi sallia jalkapallokentällä, mutta hei... jos aiot saada potkut, kannattaa syiden olla näyttäviä.\nBanaanin syömisestä istumiseen vastapuolen pelureiden kanssa – syyt, joiden vuoksi Garruto sai potkut, antavat tälle aihetta kehuskella iäisyyden. Poika twiittasi saamansa sähköpostin itse, mutta Twitter-tili on sittemmin muutettu yksityiseksi.\nTälläisen viestin poika valmentajaltaan sai:\n\"Tavattuani liigamme johtoa olemme valitettavasti päättäneet kieltää sinulta osallistumisen jalkapalloliigaamme käytöksesi vuoksi. Olemme varoittaneet sinua moneen kertaan, ja näyttää siltä, ettet edelleenkään kunnioita auktoriteetteja. Lähetä vapaasti sähköpostia takaisin, jos sinulla on kysyttävää, mutta tässä on lista kirjattuja tapahtumia, joista muut joukkueet ja valmentajat ovat raportoineet.\nKuvakaappaus: Twitter/Someecards\n6.12.15: puhelinsoitto samalla, kun pelasit kentällä\n6.12.15: säärisuojuksista kieltäytyminen\n13.12.15: jousella ja nuolella ampumisen esittäminen vastapuolta kohtaan maalinteon jälkeen\n13.12.15: törmääminen maaliin samalla palloa paidan sisällä piilottaen\n13.12.15: säärisuojuksista kieltäytyminen\n17.12.15: paidan riisuminen maalinteon jälkeen\n17.12.15: vastapuolen joukkueen penkillä istuminen\n17.12.15: cowboy-hatun käyttäminen pelin aikana\n3.1.16: 14 maalin tekeminen, vaikka pelaajaa kohden on 3 maalin raja\n3.1.16: punainen kortti\n3.1.16: paidan vaihtaminen punaisen kortin saamisen jälkeen ja pelin jatkamisen yrittäminen\n10.1.16: noudatit kaikkia sääntöjä tällä viikolla\n17.1.16: banaanin syöminen kentällä\n31.1.16: jalkapallon synnyttäminen maalinteon jälkeen\n31.1.16: tulostaulun muuttaminen\n31.1.16: vaalean topin käyttäminen peliasuna\nHuomenta Suomessa pohdittiin huhtikuussa 2014, ovatko lasten harrastukset jo liian kalliita. Katso video:\nYstävänpäiväillallinen sai tarjoilijankin kyyneliin – 4-vuotias järjesti liikuttavan yllätyksen eronneelle äidilleen Mikä kumma tämä on? Erikoinen merihirviö huuhtoutui rantaan Australiassa", "timestamp": "2018-07-21T04:43:42Z", "url": "https://www.mtv.fi/lifestyle/koti/artikkeli/teki-14-maalia-teinipoika-sai-kenkaa-jalkapallojoukkueestaan-hyvin-erikoisista-syista/5740782"}