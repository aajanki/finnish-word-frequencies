{"text": "Rundgren´s Cat: helmikuuta 2017\nWhy doesn´t Polar Bear do the pitching himself?\nPolar Bear Pitching - tapahtuman kuvia vuosilta 2015 ja 2016\nTämän blogipostauksen pitäisi olla englanniksi, koska Ouluun tulee pian aloittavia yrityksiä maailmalta kerätäkseen rahoitusta innovaatiolleen. Rahoituspuheet, pitchaustuokiot eli hissipuheet pidetään Oulussa Tuiran uimarannan tuntumassa ja Torinrannassa englannin kielellä, jäähän sahatusta avannosta käsin.\nJos englannin ymmärtäminen kangertelee, ymmärtää silti jokainen, että kylmään veteen pujahtaminen ei ole lasten leikkiä.\nOulussa oikea jääkarhu ei kävele vastaan kadulla, mutta eihän ulkomaalaisen tätä tarvitse tietää.\nMaailmalla ollaan kai siinä uskossa, että Suomessa, Perämeren rantaseuduilla on arktiset olosuhteet arktisine eläimineen. Puhaltavathan täällä meren ansiosta joka tapauksessa pohjoisen kylmät tuulet lähes aina, kesät talvet ja pakkanen paukkuu joka talvi jopa -30C -asteessa.\nOulun kylmyydestä kertovat varmasti myös kansainväliset opiskelijat kotimaassaan.\nOnkohan kuvan start-up-yritys pitänyt jo puheen avannosta? Suomalainen ei näytä tunteitaan, joten sitä on vaikea kuvasta päätellä.\nPolar Bear Pitching, Pohjolan valkean kaupungin tapahtumainnovaatio\nPian alkaa Pohjanlahden valkeassa kaupungissa helmikuinen Polar Bear Pitching-tapahtuma start-upeille. Ymmärtääkseni tapahtuman äiti löytyy Oulun yliopistolta, mutta en ainakaan tässä paljasta hänen nimeään, mutta jopa yksittäisen ihmisen ajatus, innovaatio, voi saada aikaan lumipalloilmiön tai tässä tapauksessa avantoilmiön. Asiat lähtevät rullaamaan, kun idealle saa suuremman joukkueen kehittämään sitä lisää ja riittävää rahoitusta siihen asti, että tuote tulee käyttöön.\nPolar Bear Pitching-tapahtuman osallistujat avannosta saunan lämpöön\nPolar Bear Pitching näyttää kiinnostavan maailmalla, joten osallistujia lentää Ouluun monista maista niin puhujiksi kuin hyiseen avantoon pitchaamaan omaa ainutlaatuista start-up-ideaansa.\nAinakin suomalaiset \"start-uppaajat\" valuvat avantoon yhtä luontevasti kuin saunaan, jonne start-up-väki päivien aikana ohjattaneen lämmittelemään ainakin majoituspaikoissaan.\nKuvia Polar Bear Pitching -tapahtumista parilta aikaisemmalta vuodelta\nVuoden 2015 helmikuun Polar Bear Pitching -kuvia löytyy profiililla RundgrenR Flickr-kuvanjakopalvelussa.\nVuoden 2016 helmikuun Polar Bear Pitching -kuvia löytyy profiililla RundgrenR Flickr ´ssä\nklo helmikuuta 02, 2017 Ei kommentteja: Linkit tähän tekstiin\nTunnisteet: Finland, Oulu, Polar Bear Pitching", "timestamp": "2019-11-21T17:19:50Z", "url": "https://ritvarundgren.blogspot.com/2017/02/"}