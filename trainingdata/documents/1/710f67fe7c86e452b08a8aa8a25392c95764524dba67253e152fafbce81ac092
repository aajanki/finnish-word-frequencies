{"text": "Hartela talotekniikan yhtiörakenne uudistuu | Saipu\nHartela talotekniikan yhtiörakenne uudistuu\nHartelan talotekniikan toimialaa vahvistettiin yritysostoin vuosituhannen alussa, ja olemme siitä asti toimineet samalla yhtiörakenteella. Kukin yrityksistämme on toiminut omana yhtiönään ja yhdessä olemme muodostaneet Hartela Talotekniikka-konsernin. Nyt on kuitenkin muutoksen aika.\nUudistamme Hartela Talotekniikka-konsernin yhtiörakennetta niin, että Hartela Talotekniikka Oy:n tytäryritykset Saipu Oy, HT-Sähköpalvelu Oy ja Turun Valo ja Voima Oy sulautuvat emoyhtiöön, jonka nimeksi tulee Saipu Oy. Sulautuvien yritysten henkilöstö siirtyy uuteen yhtiöön vanhoina työntekijöinä. Tavoitteenamme on kiinteyttää operatiivista toimintaamme ja muokata erillisten yhtiöiden toiminnot yhdeksi kokonaisuudeksi. Haluamme säilyttää talotekniikan eri erikoisalojen vahvan osaamisen ja kehittää niitä, mutta samalla tavoitteena on luoda entistä selkeämpi ja vahvempi talotekniikan kokonaisuus.\nUudella rakenteella pyrimme palvelemaan asiakkaitamme entistä paremmin tarpeettomat yritysrajat poistaen, jolloin yksi juridinen yhtiö palvelee koko talotekniikan liiketoiminta-alueella. Myös toimittajakumppaneidemme kannalta uskomme uuden rakenteemme helpottavan yhteistyötä. Uudistuksella pyrimme tehostamaan toimintaamme ja parantamaan kilpailukykyämme yksinkertaistamalla rakenteita ja tiivistämällä eri alojen ja alueiden osaajien yhteistyötä. Sulautumisen täytäntöönpano tapahtuu 31.5.2014. Sulautumisessa kaikki sulautuvien yritysten vastuut ja velvoitteet, kuten keskeneräiset urakat, siirtyvät vastaanottavalle yhtiölle.\nHartela Talotekniikka Oy:n toimitusjohtaja Seppo Hautala on sulautumisessa muodostuvan uuden yhtiön, Saipu Oy:n, toimitusjohtaja. Nykyistä Saipua luotsanneen Olli Lintulan vastuulla on uudessa yhtiössä LVIA-toimiala, ja Turun Valo ja Voiman sekä HT-Sähköpalvelun toimitusjohtaja Arto Pekonen vastaa sähkötoimialasta. Alue- ja projektipäälliköt jatkavat entisissä tehtävissään kahden toimialan sisällä.Sulautuvien yhtiöiden henkilöstön toimipisteet säilyvät entisinä ja heidät tavoittaa entisillä yhteystiedoilla. Osalle henkilöistä sähköpostiosoitteisiin tulee kuitenkin muutos niin, että sulautuvan yhtiön nimen paikalle tulee Saipu.\nTalotekniikka-ala on edelleen merkittävien haasteiden edessä. Erityisesti uudisrakentamisen pitkään jatkunut väheneminen on muuttanut toimintaympäristöä. Uudella rakenteellamme uskomme entistä paremmin pystyvämme vastaamaan asiakkaidemme tarpeisiin ja markkinatilanteen haasteisiin. Toiminnassamme pidämme vahvasti kiinni erikoisosaamisestamme ja sen laadukkuudesta entistäkin tiiviimpänä ryhmänä. Uskomme uudistuksemme palkitsevan asiakkaitamme, yhteistyökumppaneitamme, omaa henkilöstöämme ja koko Hartela-konsernin menestymistä.\n14.05.2020 Saipu Oy:n tilinpäätöstiedote 1.1. - 31.12.2019\n24.01.2020 Nimitysuutinen - Helsingin sähköyksikkö\n08.04.2019 Saipu Oy:n tilinpäätöstiedote 1.1. - 31.12.2018\n04.04.2019 Talotekniikan toimija STT-konserni vahvisti omistuspohjaansa - Saipu omistajaksi\n04.04.2019 Nimitysuutinen Helsingin LVI-yksikkö\n09.01.2019 Nimitysuutisia - Saipun Alueorganisaatio\n09.11.2018 Lähipalvelukeskus Hertsi - urakan uudisrakentaminen alkoi\n01.11.2018 Vuoden projekti 2018 - Uusi lastensairaala\n27.03.2018 Nimitys Saipun hallitukseen\n23.02.2018 Nimitysuutinen - Reijo Taipaleesta Helsingin LVIA aluepäällikkö\n07.02.2018 Saipu Oy:n tilinpäätöstiedote 1.1. - 31.12.2017\n05.10.2017 Perkkaan Campuksen peruskivi muurattu\n10.03.2017 Saipu Oy:n tilinpäätöstiedote 1.1. – 31.12.2016\n20.01.2017 Uusi Lastensairaala - hanke edistyy\n13.12.2016 Iso palvelukeskus Espoon Suurpeltoon\n08.09.2016 Uusilla arvoilla ja logolla kohti syksyä\n26.05.2016 Saipun hallituksen puheenjohtajaksi Juha Hetemäki\n27.04.2016 Saipu Oyn tilinpäätöstiedote 1.1 - 31.12.2015 on julkaistu\n22.02.2016 Uusi K-sairaala Lappeenrantaan\n02.02.2016 Saipulle ISO 9001:2015 sertifikaatti\n27.11.2015 Talotekniikan kokonaispalveluyritys Saipu Oy siirtyy uuteen kehitysvaiheeseen\n09.11.2015 Helsingin sähkötoimialalle uusi aluepäällikkö\n03.09.2015 Nimitysuutinen - Tero Viinikasta Helsingin LVIA aluepäällikkö\n02.09.2015 Henkilömuutoksia Turun teknisessä huollossa\n02.06.2015 Turun LVIA-toimiala ja huolto muutti Hiidenkadulle\n01.04.2015 Saipu uudisti omat Helsingin toimitilansa\n10.03.2015 LVIA-toimiala muutti Espoosta Helsinkiin\n18.11.2014 Logomon uudet toimitilat\n13.11.2014 Konalan Portti\n05.11.2014 Uusi lastensairaala\n22.10.2014 Hartela talotekniikan yhtiörakenne uudistuu", "timestamp": "2020-07-09T18:13:09Z", "url": "https://www.saipu.fi/saipu/uutiset/hartela-talotekniikan-yhtiorakenne-uudistuu"}