{"text": "Etusivu — Inkerikeskus Ry\nEtusivu\tInkerikeskus ry on vuonna 1995 perustettu neuvonta- ja toimintakeskus inkerinsuomalaisille paluumuuttajille ja heidän perheilleen. Inkerikeskuksen koko toiminta tukee laissa edellytettyä kotouttamisprosessia koulutuksen, neuvonnan, työhön ohjauksen, oman kulttuurin ja harrastustoiminnan avulla. Inkerikeskuksen asiakkaita palvellaan suomeksi, venäjäksi ja englanniksi.\nInkerikeskuksen toiminnanjohtaja Laine Huttuselle luovutettiin juhlallisesti 9.5.2014 Suomen Valkoisen Ruusun ritarikunnan merkki ansioistaan. Suomen sisäasiainministeri Päivi Räsänen luovutti kunniamerkin etnisten suhteiden neuvottelukunnan ETNO:n aloitteesta, ja merkin on myöntänyt Tasavallan presidentti Sauli Niinistö itsenäisyyspäivänä 6.12.2013.\nSuomen Valkoisen Ruusun ritarikunta perustettiin C. G. E. Mannerheimin päätöksellä 28.1.1919. Ritarikunta korvasi Vapaudenristin ritarikunnan samana päivänä lakkautetun toiminnan. Kunniamerkin myöntämisen kriteerinä on ”palveleminen valtion ja kansan hyväksi”. Kunniamerkin nimi symboloi valkoisia ruusuja, jotka on aseteltu Suomen vaakunan päälle. Kunniamerkkiä myönnetään Suomen kansalaisille ja ulkomaalaisille.\nOnnittelemme lämpimästi Laine Huttusta ansaitusta palkinnostaan!", "timestamp": "2017-07-23T22:36:25Z", "url": "http://inkerikeskus.fi/wordpress/etusivu"}