{"text": "LapCI-bändin tarina - LapCI\nLapCI ry:n musaleireiltä koottu bändi on monille tuttu näky alan tapahtumissa. Bändiä on pyydetty esiintymään niin Lapsen oikeuksien päivän juhlassa kuin Valkean talon juhlissa. Biisit ja lapset ovat tosin vaihtuneet vuosien varrella, mutta iloinen meininki pysyy. Tässä kertaus tähän asti tapahtuneesta.\nLapCI ry on tehnyt yhteistyötä Musiikin erityispalvelukeskus Resonaarin kanssa ainakin viisi vuotta. Kesäisin on järjestetty musiikkileirejä 8-13-vuotiaille SI-lapsille. Mukaan ovat saaneet tulla myös ns. luomukorvasisarukset. Leirit ovat olleet suosittuja, lapsia on tullut leireille ympäri Suomen. Joka syksy on sitten koottu leiriläisistä bändi, jonka kokoonpano on muotoutunut aina sen mukaan, ketkä pääsevät tulemaan keikalle.\nBändi koottiin ensimmäistä kertaa Kuuloavain.fi -portaalin julkistustilaisuutta varten marraskuussa 2012. Silloin mukana oli myös Viittovat Veikot, ryhmä, joka oli opetellut laulujen sanat viittomakielellä esitettäväksi. Tästä alkuperäisestä kokoonpanosta ei ole bändissä mukana tänä päivänä enää kukaan, sillä lapset ovat kasvaneet ja uusia musikantteja on kesän leireiltä kehittynyt. Neljän vuoden aikana bändissä on soittanut ja laulanut ainakin 13 lasta. Musaleireillä on ollut enemmänkin lapsia, mutta aina kaikki eivät pääse tulemaan keikoille.\nEnsimmäinen keikka Kirjasto 10:ssä, Kuuloavaimen julkistustilaisuudessa 23.11.2012 yhdessä Viittovien Veikkojen kanssa.\nTreenit Resonaarissa.\nBändi treenaamassa Resonaarissa marraskuussa 2013. Keikka pidettiin Lapsen oikeudet – Barnkonventionen päivänä ke 20.11.2013 Iiriksessä!\nLindforsin säätiön päätösjuhlassa Musiikkitalolla Helsingissä 2014.\nTänä syksynä (2015) bändillä on kaksi keikkaa. Ensimmäinen keikka oli Valkeassa talossa Juniori-ohjelman 20-vuotisjuhlassa 8.9.2015 ja toinen tulee lokakuussa, 2.10.2015 kun juhlitaan Valkean talon avointen ovien päivää Kuuloliiton johdolla.\nJuniori-ohjelman 20-vuotisjuhlassa Valkeassa talossa syyskuussa 2015.\nAlla video Vammaisten lasten ja nuorten kuulemistilaisuudesta 23.9.2014\nNuorten toimintakeskus Happi, Helsinki", "timestamp": "2019-12-07T06:32:34Z", "url": "https://lapci.fi/blogi/yleinen/lapci-bandin-tarina/"}