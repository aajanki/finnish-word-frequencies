{"text": "Roosa nauha-keräys – Nuoren naisen rintasyöpä.\nRoosa nauha-keräys\n21.9.2015 M\nRoosa nauha-teemakuukausi lähestyy jälleen. Se tietysti tarkoittaa minulle syövän vuosipäivää (joka siis meni juuri vähän aikaa sitten) mutta myös rintasyövän teemakuukautta, tietoisuuden levittämistä. Me Pikkusiskot, eli alle 35-vuotiaina sairastuneet olemme monessa mukana, mm. yksi ryhmäläisistä on perustanut Roosa nauha-keräyksen:\nJos kuvittelit ettei rintasyöpä voi sattua kohdallesi koska olet nuori, olet väärässä. Rintasyövistä n. 50% tulee naisille joilla ei ole yhtään tunnettua riskimarkkeria, eli mm. ilman sukurasitetta. Rintasyöpä yleistyy koko ajan myös nuorilla, luvut ovat eksponentiaalisessa kasvussa, eivätkä tutkijat tiedä miksi.\nPikkusiskoilla oli miitti Jyväskylässä viime lauantaina, tapaamisessa oli mukana mm. Keskisuomalaisen toimittaja kuvaajan kanssa. Minua ei kuvissa nähdä, sillä päätin pysytellä edelleen anonyyminä. Jutun pitäisi ilmestyä lähipäivinä. Linkitän tänne heti kun juttu ilmestyy.\nJos olet rintasyöpädiagnoosin saanut 35-vuotiaana tai nuorempana ja haluat mukaan Pikkusiskojen salattuun Facebook-ryhmään (ja toimintaan), voit laittaa minulle sähköpostia rinnanmitalla@gmail.com ja sovitaan jatkosta yksityisesti.\nFacebook keräys keskisuomalainen lehtijutut linkit pikkusiskot rintasyöpä roosanauha syöpä syöpäsäätiö\nEdellinen artikkeli Verenluovutus\nSeuraava artikkeli Roosa nauha & Syöpäsäätiö", "timestamp": "2018-12-19T07:32:32Z", "url": "https://rinnanmitalla.com/2015/09/21/roosa-nauha-kerays/"}