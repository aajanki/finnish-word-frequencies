{"text": "Keskiviikkona 29.5. juhlitaan Leijonia Tampereella Frenckellin aukiolla [Tampereen kaupunki - Tampereen kaupunki - Ajankohtaista - Tiedotteet - 2019 - Toukokuu]\nJulkaistu 28.5.2019 17.40\nEnnen kansanjuhlaa joukkue osallistuu Tampereen kaupungin järjestämälle pormestarin vastaanotolle. Kansanjuhla Keskustorilla kestää noin tunnin. Esiintymislava sijoitetaan Frenckellin aukion pohjoispäähän Satakunnankadun päälle. Tapahtuma-alueelle tulee useita jättiscreenejä, joten juhlaa pääsee seuraamaan koko Keskustorin alueelta.\nKansanjuhlaan on odotettavissa suuri joukko Leijonien ystäviä, joten suosittelemme saapumaan paikalle julkisilla kulkuvälineille, kävellen tai pyörillä.\nJoukkueen kapteeni Marko Anttila\nJuhla aiheuttaa liikennejärjestelyjä laajasti tapahtuma-alueen ympärillä. Frenckellin ja Keskustorin pysäköintialueet ovat pois käytöstä 29.5. klo 9.00 alkaen aina tapahtuman päättymiseen asti. Myös Frenckellin pysäköintitalo suljetaan kello 16.30-19.30. Aleksis Kiven katu on suljettuna ajoneuvoliikenteeltä klo 16.30-19.15. Ajoneuvoilta on pääsy kielletty Aleksis Kiven kadulle Kauppakadulta, Puutarhakadulta ja Satakunnankadulta klo 16.30-19.15. Satakunnankadulta ajoneuvoliikenne suljetaan idän suuntaan kello 16.30-19.15, liikenne länteen toimii normaalisti.\nTapahtuman vaikutuksista bussiliikenteen aikatauluihin ja reitteihin tiedotetaan keskiviikkona 29.5. Ajantasaiset tiedot löytyvät joukkoliikenteen verkkosivuilta.\nMaailmanmestarit ja kultapokaali.\nKultajuhlat vie bussit poikkeusreitille klo 16.40 alkaen\nTampereen keskustassa ajetaan poikkeusreittejä keskiviikkona 29.5. klo 16.40 - 20, kun Frenckellinaukiolla juhlitaan kiekkoleijonien maailmanmestaruutta. Aleksis Kiven katu on suljettu liikenteeltä, joten sitä tavallisesti liikennöivät linjat ajavat länteen Tampereen valtatien tai Satakunnankadun kautta. Hämeenpuistosta Keskustorille ajetaan Hämeenkatua. Kaikki poikkeusreittien varrella olevat pysäkit ovat linjojen käytössä.\nLinjat 1, 4, 5, 9, 10, 12, 15, 27, 32, 33, 35, 40, 50, 55, 95 ja 115 pysyvät normaaleilla reiteillään.\nLinja 2 Rauhaniemen suuntaan normaali reitti. Pyynikintorille ajetaan Kalevantie - Rautatienkatu - Satakunnankatu (Finlayson 0087) - Hämeenpuisto - Pirkankatu.\nLinjat 3 ja 25 ajavat Hämeenpuistosta Keskustorille ja rautatieaseman suuntaan normaalia reittiään. Itsenäisyydenkadulta Hämeenpuistoon ajetaan reittiä Rautatienkatu - Satakunnankatu (Finlayson 0087) - Hämeenpuisto.\nLinja 6 Hermian suuntaan normaali reitti. Nalkalaan ajataan Kalevantie - Rautatienkatu - Satakunnankatu (Finlayson 0087) - Hämeenpuisto - Nalkala.\nLinjan 24 reitti lyhenee Palaseman pysäkille. Lapintie - Satakunnankatu (Finlayson 0087) - Rautatienkatu - Vuoritie.\nLinjat 8, 17, 20, 28, 29, 42, 80 ja 90 ajavat Pirkankadulta Keskustorille ja rautatieaseman suuntaan normaalia reittiään. Pyynikintorin suuntaan ajetaan Itsenäisyydenkatu - Rautatienkatu - Satakunnankatu (Finlayson 0087) - Hämeenpuisto - Pirkankatu.\nLinjat 11, 14, 21, 26 ja 31 ajavat Pirkankadulta Keskustorille ja linja-autoaseman suuntaan normaalia reittiään. Pyynikintorin suuntaan ajetaan Hatanpään valtatie - Tampereen valtatie - Hämeenpuisto - Satakunnankatu - Hämeenpuisto - Pirkankatu (Metso 0022/0024).\nLinjojen 70, 72, 74, 79 ja 81 pääte- ja lähtöasema on Metso, jonne ajetaan Pirkankatu - Kortelahdenkatu - Satakunnankatu - Hämeenpuisto - Pirkankatu (Metso 0022/0024).\nLinjan 71 pääte- ja lähtöasema on Metso, jonne ajetaan Hämeenpuisto Pirkankatu (Metso 0022/0024) - Pirkankatu - Kortelahdenkatu - Näsijärvenkatu - Paasikivenkatu.\nPysäkit Satakunnankatu 0072, Finlayson 0038, Kauppakatu 0069, Keskustori C 0035, Keskustori D 0015 ja Koskipuisto A 0501 eivät ole tapahtuman aikaan käytössä. Osalle linjoista on järjestetty tapahtuman jälkeisille vuoroille lisäautoja.\nTiedotetta päivitetty:\n28.5. klo 20.06: Tampereelle saapuu 19 pelaajaa, myös Kaapo Kakko on mukana.\nKlo 21.40: lisätty tilaisuudessa esiintyvät muusikot ja juontajat.\nKlo 22.20: täsmennetty tapahtuma-aikaisia liikennejärjestelyjä.\n29.5. klo 10.50: lisätty bussien poikkeusreitit tapahtuman aikana. Artisteihin lisätty JVG.\npuhelin 050 587 6200\nKuvat Riku Laukkanen", "timestamp": "2020-08-08T20:46:37Z", "url": "https://www.tampere.fi/teksti/tampereen-kaupunki/ajankohtaista/tiedotteet/2019/05/28052019_7.html"}