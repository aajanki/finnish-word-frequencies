{"text": "Uusia todisteita: Suunnitteleeko Alexander McQueen Kate Middletonin hääpuvun? - MTV.fi\nUusia todisteita: Suunnitteleeko Alexander McQueen Kate Middletonin hääpuvun?\nLifestyle > Lifestyle Julkaistu 29.04.2011 11:24\nKate Middletonin hotelliin pujahti torstai-iltapäivänä kasvojaan peitellyt Sarah Burton, joka on Alexander McQueen muotitalon luova suunnittelija.\nThe Goring hotellin edessä bongattiin torstai-iltapäivänä kasvojaan piilotellut muotisuunnittelija Sarah Burton. Dailymail epäileekin nyt, että huhut ovat totta: Alexander McQueenin muotitalo on kuin onkin prinssin morsiamen hääpuvun suunnittelija!\nMuotitalo on aiemmin kiistänyt huhut, että he olisivat kuninkaallisten häiden tärkeimmän asun suunnittelijoita.\n36-vuotiasta Burtonia on kuvailtu vuosikymmenen halutuimmaksi pukusuunnittelijaksi, joten Kate Middletonilla on käynyt tuuri, mikäli Burton on hänen hovisuunnittelijansa.\nKate on halunnut pitää pukunsa mahdollisimman varjeltuna salaisuutena siihen hetkeen saakka, kun hän pujahtaa Rolls-Roycesta ulos Westminster Abbeyn edustalla klo 13.00 Suomen aikaa.", "timestamp": "2018-04-19T14:00:51Z", "url": "https://www.mtv.fi/lifestyle/muut/artikkeli/uusia-todisteita-suunnitteleeko-alexander-mcqueen-kate-middletonin-haapuvun/3310558"}