{"text": "Ruotsin valtakunnan Hallitusmuoto 1772.\nHallitusmuoto,\nAnnettu Tukholmassa 21 p:nä Elokuuta 1772.\nWaltakunnan perimysjärjestys jääpi kokonaan Perintösuostumuksen mukaiseksi, niinkuin se wuonna 1743 Tukholmassa on tehty ja toimitettu, sekä semmoiseksi, kuin Westeroosin perintösuostumus wuodelta 1544 ja Norrköpingin Päätös wuodelta 1604 säätäwät ja määrääwät.\nKaikki asiat, jotka eiwät tässä edellä ole erotetut, esityttää Kunink. Maj:ti itsellensä wirkakamarissansa tahi myös jossakussa Neuwoskunnan osastossa, jos se Kunink. Maj:tista soweliaammalta näyttää tahi Kunink. Maj:ti tahtoo siitä kuulla useampain Waltakunnan Neuwosten ajatuksia; mutta sitten on se kuitenkin pidettäwä, ikäänkuin se olisi Kuninkaan wirkakamarissa ollut esitetty.\nHowioikeudessa, joka on Kuninkaan Korkein Lautakunta, on Presidentti, joka opin ja laintuntemisen kautta on käynyt kelwolliseksi tuomarinwirkaan ja jolla on jäsenyksinä yksi Warapresidentti ja tawalliset Howioikeuden Neuwokset ja Asesorit. Näiden korkeiden tuomio-istuinten tulee, kunkin paikkakunnallansa, pitää huolta ja waaria, että lakia ja oikeutta nuhteettomasti ja kelwollisesti käytetään Ruotsin kirjoitetun lain, sääntöjen ja asetuksien mukaan, jotka, wääntelemättä, sanain oikean sisällyksen jälkeen, owat noudatettawat sekä tuomitessa seurattawat; että siis Howioikeudet, katsomatta etuansa, omaa woittoansa ja muita tarkoituksiansa, tekewät jokaiselle oikeutta sillä tawalla, että siitä Jumalalle ja Kunink. Maj:tille woiwat wastata, niin ettei wääryys turmelisi maata ja Waltakuntaa. Älköön ketään ritaris- ja aatelismiestä semmoisissa syytöksissä, jotka koskewat hänen henkeänsä ja kunniatansa, tuomittako muussa oikeudessa kuin Howioikeuksissa, juuri niinkuin erioikeudet ja 1615 w. oikeudenkäymis-järjestys siitä määtääwät, säätäwät ja käskewät; kuitenkin niin että tutkimus tapahtuu tekopaikalla ja ettei muita rikos-asioita, kuin henkeä ja kunniata koskewia, niiden päätettäwäksi wedetä. Howioikeuksien tulee myös tarkasti walwoa alituomareita maalla ja kaupungeissa, niinkuin myös tuomiontäyttäjiä: ja koska nämä ymmärtämättömyydestä, huolimattomuudesta tahi rahan-ahneudesta tekewät jonkun pahan, kohta toimittaa se, kunkin asian eri luontoa myöden, syytöksen, tuomion ja rangaistuksen alaiseksi; mutta jos jonkun hawaitaan tahallaan wihasta, ilkeydestä tahi lahjojen pyynnöstä wääntäneen oikeutta ja siten raadelleen omaatuntoansa ja wahingoittaneen lähimmäisensä henkeä, kunniata ja onnea, semmoinen ei saa sakolla tahi wiralta panemisella sowittaa häijyyttänsä ja pahantapaisuuttansa, waan hengen ja kunnian menettämisellä, kuinka asia vaatii, aiwan Ruotsin lain mukaan.Niin ei myöskään pidä semmoisia rikoksia sillensä jättää ja puolustuksella, welttoudella tahi ajattelemattomuudella sääliä, etteiwät niin aroissa asioissa muut saisi yltyä oikeuden wallattomaan wäärinkäyttämiseen, kun näkewät, ettei hairahduksia, rikoksia ja pahuutta seuraakaan kohtuullinen kuritus ja hywinansaittu rangaistus. Sitä wastoin pitää niitä, jotka häijyydestä, ajattelemattomuudesta tai kostonpyynnöstä herjaawilla, kunniata loukkaawilla taihi muuten solwaawilla sanoilla ja kirjoituksilla tarkoittawat tuomareita ja tuomiontäyttäjiä heidän wirkansa toimituksessa, woimatta toteeen näyttää mitä owat kantaneet ja tuoneet ilmi, kohta, kunkin asian luonnon mukaan, kowasti rangaista, niin että juonikkaat, wihaiset ja pahanilkiset ihmiset sitä kawahtaisiwt ja siitä waroituksen saisiwat; älköön kuitenkaan ketään, olkoon kuka hywänsä, kauan pidettäkö wankeudessa, tutkittawaksi ja tuomittawaksi lähettämättä.Ja ettei tuomarin puutteen-alaisuus ja ahdinko waikuttaisi wahingollista seurausta ja tulisi wiran wäärinkäyttämisen warjoksi ja puolustukseksi; niin owat ne Laamannin ja Kihlakunnantuomarin sekä käräjäkapparahat, jotka talonpoikainen kansa on myöntänyt tuomareinsa palkaksi ja elatukseksi, tarkoin korkean autuaan Kuninkaan GUSTAV AADOLFIN Wakuutuksen mukaan wuodelta 1611, liikuttamatta käytettävät oikeaan tarkoitukseensa ja asianosaisten tuomarein palkaksi kulunkiarvion mukaan. Kuninkaan asiamiehet ja wiskaalit älkööt toimittako wirkojansa tylysti ja omaa woittoa pyytäen: Ja koska se hawaitaan, niin wastatkoon siitä lain mukaan; jota Oikeuskanslerin pitää tarkalla silmällä walwoa, ja tulee hänen myös katsoa, kuinka lakia ja asetuksia noudatetaan, ja siitä tehdä kertomus Kunink. Maj:tille. Näitä Howioikeuksia olkoon tästälähin niinkuin tähänkin asti kolme: ensimmäinen Tukholmassa, jonka alle kuuluu koko Swean Walta, niinkuin se oikeastansa wanhassa laissa nimitetään; toinen on yhä Jönköpingissä, ja tämän alle kuuluu koko Göötan Walta, sekä kolmas, Turussa istuwa, jonka alle Suomen Suuriruhtinaskunta kuuluu.\nPykälät 25-57 ja allekirjoitukset.", "timestamp": "2020-02-20T05:12:13Z", "url": "http://histdoc.fi/historia/su1772_1.html"}