{"text": "Karhuja saa kaataa tänä vuonna yli 180 – kaatolupien määrässä lisäystä etenkin Pohjois-Karjalaan | Metsästys | HS\nKarhunmetsästyskausi alkoi Suomessa lauantaina. Suomen Riistakeskus myönsi metsästyskaudelle yhteensä 113 poikkeuslupaa karhun kannanhoidolliseen metsästykseen. Lisäksi läntisellä poronhoitoalueella saa kaataa maa- ja metsätalousministeriön asettamien aluekiintiöiden puitteissa 15 karhua ja itäisellä poronhoitoalueella 55.Metsästyskauden saalismäärä saa olla siis enintään 183 karhua eli 50 enemmän kuin viime vuonna. Kannanhoidollisten poikkeuslupien määrää lisättiin etenkin Pohjois-Karjalassa (29:stä luvasta 45:een) ja poronhoitoalueiden kiintiötä itäisellä poronhoitoalueella (37:stä karhusta 55:een).\n”Itä-Suomessa [lisäyksen] taustalla on tietysti se, että kanta on kasvanut suhteessa aiempaan ja pyynti suhteutettu siihen. Itäisellä poronhoitoalueella puolestaan on poroelinkeino merkittävässä asemassa, ja [kiintiöllä] pyritään ehkäisemään aiheutuvia petovahinkoja”, sanoo julkisten hallintotehtävien päällikkö Sauli Härkönen Suomen riistakeskuksesta.Maa- ja metsätalousministeriö perustelee poronhoitoalueiden kiintiöiden nostamista peräti kolmanneksella sillä, että karhun aiheuttamat porovahingot nousivat toissa vuoden noin 1,1 miljoonasta eurosta viime vuonna jo yli 1,3 miljoonaan euroon. Karhut aiheuttavat satojentuhansien eurojen vahinkoja myös esimerkiksi mehiläistarhoille.Ministeriön tavoitteena on, että karhukanta koko maan mittakaavassa säilyy elinvoimaisena mutta karhun läsnäolosta aiheutuvat haitat minimoidaan ja karhukanta pidetään ihmisarkana.Karhujen määrä on kasvanut viime vuodesta noin kolmellasadalla. Luonnonvarakeskus (Luke) arvioi keväällä, että Suomessa elää vähintään 1 720–1 840 karhua ennen syksyn 2016 metsästyskautta. Mukaan on laskettu arviolta 350 syntynyttä pentua. Metsästyskauden suurin sallittu saalismäärä vastaa siis noin kymmentä prosenttia karhukannasta. Eniten karhuja on itäisessä Suomessa ja Lapissa, mutta niitä tavataan myös Etelä- ja Länsi-Suomessa.Viime vuonna metsästyskortin lunasti noin 306 000 metsästäjää. Karhunmetsästykseen heistä osallistuu arviolta muutama tuhat.Suomen riistakeskus päivittää karhukannan hoitosuunnitelmansa tämän vuoden aikana. Ministeriöön lähetetään esitys asiasta vuoden loppuun mennessä.Vastaava suunnitelma päivitetään myös ilveksen ensi vuoden huhtikuuhun mennessä. Kommentteja ilveskannan hoitosuunnitelmasta voi antaa valtion ylläpitämällä otakantaa.fi-sivustolla.Päätöstä suden kannanhoidollisen metsästyksen jatkamisesta ei ole Härkösen mukaan ministeriössä vielä tehty. Päätös tehtäneen sitten, kun susikannan tilanne tarkentuu talven myötä. Tällä hetkellä Suomen riistakeskuksen käsittelyssä on susin kaatamisen liittyen yksi poikkeuslupahakemus.Lauantaina alkoi myös sorsastuskausi. Sorsastus on karhun metsästystä selvästi suositumpaa. Suomen riistakeskus toivoo, että metsästystä kohdennettaisiin runsaslukuisiin sorsalajeihin, kuten sinisorsaan, taviin ja telkkään.\nKarhunmetsästyskausi alkoi Suomessa lauantaina. Suomen Riistakeskus myönsi metsästyskaudelle yhteensä 113 poikkeuslupaa karhun kannanhoidolliseen metsästykseen. Lisäksi läntisellä poronhoitoalueella saa kaataa maa- ja metsätalousministeriön asettamien aluekiintiöiden puitteissa 15 karhua ja itäisellä poronhoitoalueella 55.Metsästyskauden saalismäärä saa olla siis enintään 183 karhua eli 50 enemmän kuin viime vuonna. Kannanhoidollisten poikkeuslupien määrää lisättiin etenkin Pohjois-Karjalassa (29:stä luvasta 45:een) ja poronhoitoalueiden kiintiötä itäisellä poronhoitoalueella (37:stä karhusta 55:een).”Itä-Suomessa [lisäyksen] taustalla on tietysti se, että kanta on kasvanut suhteessa aiempaan ja pyynti suhteutettu siihen. Itäisellä poronhoitoalueella puolestaan on poroelinkeino merkittävässä asemassa, ja [kiintiöllä] pyritään ehkäisemään aiheutuvia petovahinkoja”, sanoo julkisten hallintotehtävien päällikkö Sauli Härkönen Suomen riistakeskuksesta.Maa- ja metsätalousministeriö perustelee poronhoitoalueiden kiintiöiden nostamista peräti kolmanneksella sillä, että karhun aiheuttamat porovahingot nousivat toissa vuoden noin 1,1 miljoonasta eurosta viime vuonna jo yli 1,3 miljoonaan euroon. Karhut aiheuttavat satojentuhansien eurojen vahinkoja myös esimerkiksi mehiläistarhoille.Ministeriön tavoitteena on, että karhukanta koko maan mittakaavassa säilyy elinvoimaisena mutta karhun läsnäolosta aiheutuvat haitat minimoidaan ja karhukanta pidetään ihmisarkana.Karhujen määrä on kasvanut viime vuodesta noin kolmellasadalla. Luonnonvarakeskus (Luke) arvioi keväällä, että Suomessa elää vähintään 1 720–1 840 karhua ennen syksyn 2016 metsästyskautta. Mukaan on laskettu arviolta 350 syntynyttä pentua. Metsästyskauden suurin sallittu saalismäärä vastaa siis noin kymmentä prosenttia karhukannasta. Eniten karhuja on itäisessä Suomessa ja Lapissa, mutta niitä tavataan myös Etelä- ja Länsi-Suomessa.Viime vuonna metsästyskortin lunasti noin 306 000 metsästäjää. Karhunmetsästykseen heistä osallistuu arviolta muutama tuhat.Suomen riistakeskus päivittää karhukannan hoitosuunnitelmansa tämän vuoden aikana. Ministeriöön lähetetään esitys asiasta vuoden loppuun mennessä.Vastaava suunnitelma päivitetään myös ilveksen ensi vuoden huhtikuuhun mennessä. Kommentteja ilveskannan hoitosuunnitelmasta voi antaa valtion ylläpitämällä otakantaa.fi-sivustolla.Päätöstä suden kannanhoidollisen metsästyksen jatkamisesta ei ole Härkösen mukaan ministeriössä vielä tehty. Päätös tehtäneen sitten, kun susikannan tilanne tarkentuu talven myötä. Tällä hetkellä Suomen riistakeskuksen käsittelyssä on susin kaatamisen liittyen yksi poikkeuslupahakemus.Lauantaina alkoi myös sorsastuskausi. Sorsastus on karhun metsästystä selvästi suositumpaa. Suomen riistakeskus toivoo, että metsästystä kohdennettaisiin runsaslukuisiin sorsalajeihin, kuten sinisorsaan, taviin ja telkkään.", "timestamp": "2016-10-26T04:52:13Z", "url": "http://www.hs.fi/kotimaa/a1471746172958"}