{"text": "Ongella - Private Blend | Lily.fi\n6.8.2013 10:33 Mikko – Private Blend\tPrivate Blend\nOlimme viikonloppuna mökillä ja ai että se oli taas mukavaa. Olisi melkein pitänyt mennä jo perjantaina ja olla pari yötä - oli vähän sääli lähteä niin pian pois. Osa ajasta meni tietenkin hommissa, mutta ehti sitä nauttimaankin. Ja muuten hauskaa, miten yö oli jo pimeä ja sai käpertyä mökkiin, kuunnella hiljaisuutta ja nukahtaa. Miten sitä aina nukkuukin niin hyvin tuolla, ehkä se on se raitis ilma.\nTässä vähän kuvatunnelmia rennosta viikonlopusta.\nKeskelle tietä oli ilmestynyt pieni kukkaketo.\nKauden väri on ilmeisesti fuksia.\nPuusauna teki taas hyvää.\nJa pitäähän se vihta olla aina mökkisaunassa.\nRannassa vieraili sorsaemo poikasen kanssa,\nIllalla minun teki yhtäkkiä hirveästi mieli lähteä mato-ongelle ja saunan jälkeen olikin juuri täydellinen hetki kokeilla kalaonnea. Siitä onkin aikaa, kun olen viimeksi onkinut!\nEikö kala syökin parhaiten iltahämärässä?\nSykähdyttävä näky.\nSyö, syö...\nJa oo, nyt nappasi.\nOnkimisessa on jotain terapeuttista, se rauha ja hiljaisuus. Vain tyyni järvi ja kohon rauhallinen tarkkailu. Ja se on aika hassu tunne, kun kala syö. Nytkin piti vain heittää koho veteen, niin heti alkoi tapahtumaan - miten palkitsevaa.\nKoska keksin tämän jutun aika ex-temporeen, en oikein saanut kaivettua siihen hätään matoja. Olisi pitänyt kastella kukkapenkkiä kunnolla vähän aiemmin ja kaivella sitten pintaan nousseita matoja. Vaikka onkin ehkä aika brutaalia seivästää mato koukkuun ja heittää veteen syötäväksi...\nMuistin siis toisen vaihtoehdon lapsuudesta. Ottaa vaaleaa leipää tai pullaa, kostuttaa sitä vähän ja tehdä siitä tiivis massa, jota voi sitten laittaa koukkuun ja se toimii!\nHaasteena tuossa on vain saada oikea koostumus, ettei massa sula heti veteen tai ole liian helppo saalis. Ehkä kala nappaisi ahnaammin matoon ja myös koukkuun. Mutta tarkoitukseni ei ollutkaan saada niinkään kerättyä saalista vaan nauttia elämyksestä - se oli vähän sellainen kalojen iltasyöttö; pullaa, maitoa ja natti natti ;)\nToivoin itseasiassa koko ajan, että monikaan kala ei jäisi koukkuun...\nSain saaliiksi neljä ihan ok kokoista särkeä, jotka sitten irrotin ja heitin takaisin, catch & release.\nAamulla oli ihanaa nauttia vielä keinussa ja ihailla siistiä pihaa.\nLoppuun vielä kalavideo ;) Mutta eikö tuo näkymä ole jotenkin sykähdyttävä?\nNonna (Ei varmistettu)\thttp://www.blogger.com/profile/00955527068744036424\t 6.8.2013 13:24\nIhastuttavia kuvia! Kyllä mökillä on kiva käydä :)\nMikko (Ei varmistettu)\thttp://www.blogger.com/profile/14341279546494832218\t 6.8.2013 23:57\nHauskaa! No se on jännää, kun saa kalan - tuli itsellekin flashback lapsuuden kalareissuista.\nOoh, täydellistä tosiaankin - kyllä vuodenajoissa on puolensa!\nMikko (Ei varmistettu)\thttp://www.blogger.com/profile/14341279546494832218\t 7.8.2013 00:04\nNo toivoin vähän samaa, ettei turhaa tarvitse niitä järkyttää. Kaunis ajatus, mutta tällä kertaa toinen puolisko jäi kotiin potemaan flunssaa.\nAnonymous (Ei varmistettu)\t 6.8.2013 13:56\nIhania kesäkuvia, tuli jotenkin rauhallinen fiilis näitä katsellessa:) Mekin olemme käyttäneet leipää syöttinä ja sukulaispoika sanoi kesällä, että matojen puutteessa laitetaan nakinpala:)\nMikko (Ei varmistettu)\thttp://www.blogger.com/profile/14341279546494832218\t 6.8.2013 23:54\nEikö, tuolla vallitsikin sellainen jännä rauha - hauskaa, että se välittyy myös kuvissa. Ja hyvä vinkki tuo nakki ;)\nSaija (Ei varmistettu)\thttp://www.blogger.com/profile/02148101403147842103\t 6.8.2013 14:34\nSamassa puuhassa olemme olleet. Tyttö sai elämänsä ekan kalan ja voi sitä riemua. Kesä on minusta parhaimmillaan näin loppukesästä iltojen oimetessä. Täydelliset auringonlaskut, itse ravustetut ravut, neuletakki suojaamaan illan viileydeltä ja tähtitaivaat, voi tätä elämän ihanuutta.\nMikko (Ei varmistettu)\thttp://www.blogger.com/profile/14341279546494832218\t 7.8.2013 10:38\nTuo on kyllä hauskaa tekemistä ja kyllä sen puusaunan eron tosiaan huomaa!\nRiina (Ei varmistettu)\thttp://www.blogger.com/profile/00083548443431155476\t 6.8.2013 17:51\nHeippa Mikko, Stockholm by Me:n kautta tänne löysin! Tunnelmallinen postaus, ja olipa ihanan eläinystävällinen kalaretki, sekä kaloille että madoille! :D\nMikko (Ei varmistettu)\thttp://www.blogger.com/profile/14341279546494832218\t 7.8.2013 00:02\nKyllä loppukesä onkin tunnelmallinen! Ja joo vähän kotivideoita...\nNo ei onneksi tuossa rannan tuntumassa tullut mitään vonkaletta. Ja itseasiassa muutama kala tippui (onneksi) matkalla.\nCurry Kaneli (Ei varmistettu)\thttp://www.blogger.com/profile/12831500786013787093\t 6.8.2013 21:16\nIhania kuvia kesästä. Video on hauska. Eikös sieltä tullutkin se melkein metrin mittainen kala, joka pääsi juuri viime hetkellä karkuun;).\nAnonymous (Ei varmistettu)\t 6.8.2013 23:51\nIhastuttava tuo kalajuttu! Itse en koskaan ole saanut kaloja ja toivonkin melkeen ettei ne jäisi koukkuun... Ehkä hyvä uni johtuu laatuajasta toisen puoliskon kanssa, vai olitko yksin mökillä?\nMikko (Ei varmistettu)\thttp://www.blogger.com/profile/14341279546494832218\t 6.8.2013 23:59\nSamat sanat, löysin blogisi myöskin Veeran kautta ja laitoinkin sen heti lukuun ;)\nNo joo, tuo oli sellaista fiilistelyä - ajatus kalojen tainnuttamisesta oli jo liikaa. Kuullaan taas :)\nBagMiss (Ei varmistettu)\thttp://www.blogger.com/profile/05635119984296139680\t 7.8.2013 00:22\nMiehet kalastivat mökillä meilläkin, hyvää ajanvietettä! Puusauna on paras! :)\nBlogien rahakeskustelu on kapeakatseista", "timestamp": "2018-06-19T06:55:59Z", "url": "http://www.lily.fi/blogit/private-blend/ongella"}