{"text": "Helpot halloweenkeksit ja koristeluideoita | 100% outdoor\nHalloweeniä vietetään hämähäkkikeksejä syöden pöydän ääressä, jota koristaa värikkäät kukat, mustat kynttilät ja kurpitsat. Meidän koristelu on hieman aikuisempaan makuun, jotta jaksan katsella sitä muutaman päivän. Kurpitsat ja syksyn mausteiset sävyt tuntuvat ihanalta juuri nyt, kun puut karistavat viimeisiä lehtiään ja maisema muuttuu harmaaksi.\nPellavainen pöytäliina on hyvä pari räikeän värisille kukille. Maanläheiset kurpitsat sopivat kattaukseen hyvin. Kukkia ja kurpitsoja on pitkä pätkä pöydällä. Asetelmaan tarvittiin vain pieniä lasimaljakoita ja rouhea savilautanen.\nMaljakoissa on kahta erisävyistä krysanteemia ja pari vihertävää neilikkaa edellisestä asetelmasta. Kuivatut heinät, jaloangervot ja vahakukat ovat kiertäneet jo parissa asetelmassa ja kimpussa. Ne sopivat erityisen hyvin kurpitsojen kanssa.\nKynttilöiden pitää olla ehdottomasti mustia. Maljakoiden seassa on pari pitkää kelloköynnöksen purppuraista versoa. Kelloköynnöksestä on aina iloa tähän aikaa vuodesta. Se sopii niin monenlaisiin juttuihin.\nMeillä ei varsinaisesti juhlita halloweeniä, mutta on siinä silti jokaiselle jotakin. Tytär tykkää askarrella ja leipoa. Miesväki nauttii mielellään cookieita. Kukkaisa kettiö on ihana piristys muutaman päivän. Yllä oleva kaiverru kurpitsalyhty on kokonaan tyttären käsiala. Miten odotettu hetki tämäkin oli viikonlopussa! Suosittelen lämpimästi lapsiperheille.\n1 dl cashewpähkinöitä / manterirouhetta\n1. Sulata voi. Sekoita sokerit ja kananmuna joukkoon. Sekoita sen jälkeen leivinjauhe vehnäjauhoihin ja sekoita jauhoseos voiseokseen.\n2. Hienonna valkosuklaa ja cashewpähkinät murusiksi. Sekoita taikinaan. Valkosuklaata voi laittaa makunsa mukaan.\n3. Paista keksit 200 asteessa noin 8–10 minuttia uunin keskitasolla.\n4. Sulata tummaa suklaata ja taiteile hämähäkit. Silmät syntyvät pienistä suklaapalloista tai nonparelleista.\nVärikäs juhlaviikko on hauska lisä suomalaiseen juhlakulttuuriin. En suhtaudu kovin vakavasti amerikkalaisiin juhliin. Mielestäni kaikki juhlat ovat hauskoja ja tervetulleita. Niitä voi jokainen viettää omalla tavallaan makunsa mukaan. Meillä mennään pienellä hygge-vivahteella.\nIhanaa sunnnuntai-iltaa!\nLähettänyt Kati 100%outdoor klo 6.29\nTunnisteet: askartelu, juhlapäivä, keittiössä, kukkakimput, leivonta\nTiiu/Puutarhahetki 30. lokakuuta 2018 klo 12.13\nTosi kauniit syksyiset koristeet! Herkullisen kuuloiset cookiet, kiitos reseptistä! Meillä on nuorimmaisen lapsen synttärit reilun viikon päästä ja voisinkin kokeilla tehdä noita sinne. Hyvää viikon jatkoa!", "timestamp": "2020-06-03T21:40:14Z", "url": "http://www.katijukarainen.fi/2018/10/helpot-halloweenkeksit-ja.html?showComment=1540926787111"}