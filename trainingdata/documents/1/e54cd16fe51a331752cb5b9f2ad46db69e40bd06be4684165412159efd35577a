{"text": "Kaksi yhden hinnalla: askel askeleelta kohti seuraavaa puolimaratonia\naskel askeleelta kohti seuraavaa puolimaratonia\nR: Ollaan Jennan kanssa taas askel lähempänä meidän kolmatta yhteistä puolimaratonia, varattiin nimittäin kesäkuulle lennot Lontooseen. Tästä meidän St Albansin puolikkaasta on tulossa jo ihan perinne, tämä on jo kolmas vuosi kun suunnataan sinne juoksemaan. Toivottavasti olisi myös kolmas vuosi, kun aika paranee. Viime vuonna aikaan tuli parannusta lähes 15 minuuttia, samanlaisia lukemia ei tänä vuonna varmaan tule, mutta kyllä mä aion sen kahden tunnin alituksen laittaa ihan viralliseksi tavoitteeksi!\nEn näe mitään syitä sille, miksi tavoite ei toteutuisi. Tässä on vielä yli kolme kuukautta aikaa treenata ja pohjakunto kuitenkin on ihan hyvällä tasolla. Lenkkejä ei viime aikoina olla ehditty paljon juoksemaan (tahti on ollut noin yksi lenkki per 1-2 viikkoa..), mutta sen sijaan on poljettu ahkerasti spinningissä, hankittu jalkoihin voimaa salilta ja spurttailtu koriskentällä. Maaliskuusta alkaen olisi kuitenkin tarkoitus juosta taas enemmän, vähintään yksi lenkki viikossa ja huhtikuusta alkaen sitten se 2-3 lenkkiä viikossa. Koripallokausi jatkuu tänä vuonna huhtikuun lopulle, joka asettaa hieman haasteita aikatauluille, mutta eiköhän treenit, pelit ja lenkit jotenkin mahdu kalenteriin. Olen nyt jo ihan fiiliksissä siitä, että pääsee arki-iltoinakin valoisaan aikaan juoksemaan!\nEn muuten valittaisi, jos joku haluaisi viedä mut näihin Coogeen maisemiin taas juoksemaan..\nEniten ehkä odotan taas pitkiä sunnuntailenkkejä. Fiilis niiden jälkeen on aina niin paras! Viime vuonna juostiin yksi \"vahinkopuolimaraton\" toukokuussa, mutta muuten pitkät lenkit olivat noin 18-19 kilometrin pituisia. Vauhti saa pitkillä lenkeillä olla tarpeeksi hidas ja alkuun on tarkoitus taas ihan vaan totutella kroppaa pidempiin matkoihin. Syyskuun puolimaratonin jälkeen olen tainnut juosta korkeintaan reilun 12 kilometrin lenkkejä muutaman, joten matkaa on hyvä lisätä pikkuhiljaa.\nMulla on edessä myös uusien lenkkareiden osto, jotenkin stressaa se nyt jo. Nykyään lenkkarivalikoima on niin laaja, erilaisia ja erimerkkisiä kenkiä on ihan liikaa. Hintahaitarikin on niin laaja, mutta mahtaako kallis hinta automaattisesti tarkoittaa parempaa kenkää? Miten ihmeessä osaan päättää mitkä ostan.. Askelluksessa mulla on lievää ylipronaatiota ja mun jalka ei ole kaikista kapein - osaisitteko suositella jotain hyviä kenkiä?\nemmaot1. maaliskuuta 2016 klo 20.28Huuuh, mie en ikinä sais juostua puolimaratonia :D tosin juoksu ei koskaan ookaan ollu miun juttu! Tsemppiä harjotteluun ihan hirmuisesti :)VastaaPoistaVastauksetRiikka5. maaliskuuta 2016 klo 16.02Heh, mäkin luulin pitkään että juoksu ei oo mun juttu ;) Kaikkeen kuitenkin tottuu!PoistaVastaaemmaot1. maaliskuuta 2016 klo 20.28Huuuh, mie en ikinä sais juostua puolimaratonia :D tosin juoksu ei koskaan ookaan ollu miun juttu! Tsemppiä harjotteluun ihan hirmuisesti :)VastaaPoistaPia Mari3. maaliskuuta 2016 klo 9.29Hyvä sinä! Munkin pitää alkaa pidentään \"pitkää\" lenkkiä, tälle hetkellä se on noin 10km. Kengistä voin suositella Mizunon kenkiä tai Asics on tietty kans oikein hyvä :)Hyviä juoksuja!VastaaPoistaVastauksetRiikka5. maaliskuuta 2016 klo 16.03Hyvä sinäkin ;) Pikku hiljaa kun tuosta pidennät, niin hyvin se menee! Mizunon kengät onkin ihan uusia mulle, pitää tutustua!PoistaVastaaMari6. maaliskuuta 2016 klo 20.51Mä oon ihan rakastunu New Balancen kenkiin!! Kantsii käydä XXL:ssä kokeilemassa, jos ei ole tuttu jo muuten :)VastaaPoistaVastauksetRiikka10. maaliskuuta 2016 klo 20.34Aijjaa! Tällä hetkellä oon ehkä päätymässä Asicsiin, mutta ehkä testaan noitakin :D Liikaa vaihtoehtoja!PoistaVastaaLisää kommenttiLataa lisää...", "timestamp": "2017-05-30T07:16:07Z", "url": "http://www.kaksiyhdenhinnalla.com/2016/03/askel-askeleelta-kohti-seuraavaa.html"}