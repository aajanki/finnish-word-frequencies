{"text": "Suomi näyttävästi esillä X Factorissa: Saara Aallolla mitä parhain toive joulupukille - Viihde - Ilta-Sanomat\nSaara Aalto lumosi lavalla ja pääsi myös tapaamaan joulupukkia. (KUVA: Syco / Thames / Dymond)\nJulkaistu: 3.12.2016 23:07\nX Factorin semifinaalilähetyksessä nähtiin ennen Saara Aallon esitystä Suomi-spesiaali.\nX Factor -ohjelmassa nähtiin lauantain semifinaalilähetyksen yhteydessä varta vasten Suomelle omistettu osuus.\nEnnen Saara Aallonhttp://www.is.fi/haku/?query=saara+aallon esitystä lähetyksessä näytettiin, kuinka laulaja vieraili Suomen suurlähetystössä Lontoossa.\nAalto tapasi suurlähetystön tiloissa suuren suomalaisjoukon lisäksi suurlähettiläs Päivi Luostarisenhttp://www.is.fi/haku/?query=paivi+luostarisen, joka toivotti laulajalle onnea semifinaalilähetykseen sekä koko X Factor -kilpailuun.\n– Olemme ylpeitä sinusta, Luostarinen sanoi puristettuaan Aallon kättä.\nJuhlallisuudet eivät loppuneet tähän. Luostarinen kertoi, että suomalaisyhteisö oli järjestänyt Aallolle yllätysvieraan.\nKoska X Factorissa on tällä viikolla teemana joulu, paikalle saapui luonnollisesti joulupukki. Aalto oli ehtinyt spesiaalin aikana jo kertoa kansainväliselle yleisölle joulupukin tulevan Suomesta.\nJoulupukki onnitteli Aaltoa hienosta menestyksestä kilpailussa ja toivotti hänelle onnea jatkoon. Yllätysvieras tiedusteli myös, mitä Aalto itse toivoisi joululahjaksi.\n– Haluaisin voittaa X Factorin, Aalto ilmoitti.\n– Se on hieno toive. Ja minä kyllä uskon sinuun, joulupukki vastasi.\nItse semifaalilähetyksessä Aalto esitti Mariah Careynhttp://www.is.fi/haku/?query=mariah+careyn jouluklassikon All I Want for Christmas.\nMikäli video ei näy, voit katsoa sen myös tästähttps://www.youtube.com/watch?v=bcxaJXQshPM.\nTuomaristo antoi jälleen Aallolle ylistävää palautetta. Nicole Scherzingerhttp://www.is.fi/haku/?query=nicole+scherzinger piti esitystä paikoin hieman kornina, mutta kertoi pitävänsä kornista puolesta. Hän sanoi myös, että Aalto toi hymyn hänen huulilleen.\nLouis Walshhttp://www.is.fi/haku/?query=louis+walsh puolestaan kehui Aaltoa ”maailmanluokan artistiksi”.\n– Kaikki äänestäkää Saaraa, Louis yritti sanoa suomeksi.\nSaara kiitti tuomareita heidän sanoistaan.\n– Kiitos paljon. Tämä kilpailu on muuttanut elämäni täysin, tämä on ollut upea kokemus. Minulla on ollut ylä- ja alamäkeni tässä kisassa, mutta taistelen, enkä aio antaa periksi, Aalto itse kommentoi tuomarien palautetta.", "timestamp": "2017-09-26T12:37:44Z", "url": "http://www.is.fi/viihde/art-2000004893224.html"}