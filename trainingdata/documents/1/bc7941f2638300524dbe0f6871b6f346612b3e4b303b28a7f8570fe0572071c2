{"text": "Levyhallinta kuntoon - Digitoday - Ilta-Sanomat\nHighGround Systems tuo markkinoille SRM 1.0:n\nJulkaistu: 18.9.1997 17:09\n18.9.1997 17:09\nHighGround Systemshttp://www.HighGround.com/, jonka Microsoft on valinnut tekemään tulevan Windows NT 5.0 -palvelimen tallennuspalvelukomponentin, on tuomassa markkinoille erillistä, Windows NT 3.51 ja 4.0 -versioihin mukautettua Storage Resource Manager 1.0 -ohjelmaa. Yhtiö uskoo ohjelman helpottavan ratkaisevasti ylläpidon ongelmia tiedon tehokkaassa tallennuksessa.\nSRM analysoi palvelinten kiintolevyjä ja tuottaa niistä erilaisia raportteja, kuten levyn osioiden rakenne, konfiguraatio, kapasiteetti ja käyttöaste. Erillinen selainkomponentti mahdollistaa tarkkailun myös Internet Explorer tai Netscape Navigatorin avulla.\nAnalyytikkojen mukaan työkalu tulee juuri oikeaan aikaan. Tällä hetkellä verkkojärjestelmien ylläpitäjät ovat suuntamassa katsettaan nimenomaan tallennuskapasiteetin käytön tehokkuuteen.\nSRM:n hinta on 3995 dollaria (noin 21500 markkaa). Lisäksi erilliset, työasemiin asennettavat hallintaohjelmat maksavat 99 dollaria (noin 500 markkaa) kappaleelta.", "timestamp": "2018-01-21T20:04:33Z", "url": "https://www.is.fi/digitoday/art-2000001277052.html"}