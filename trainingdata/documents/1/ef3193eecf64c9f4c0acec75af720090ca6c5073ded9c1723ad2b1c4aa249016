{"text": "Stam1nan laulaja-kitaristi Piippolasta [haastattelu] /osa2 | Piippolan Uutiset\nPiippola kasvumiljöönä\nKoska Antti on luova persoona, haastattelukysymys kasvumiljöön vaikutuksesta painottui erityisesti luovuuteen. Antin mukaan on vaikea sanoa kaupungissa ja maalla asumisen eroja kasvumiljöönä, sillä Piippolan tavoin on Lemi myös pienempi paikkakunta. Kouvolan kaupunkiin hän muutti vasta armeijan jälkeen, jota hän henkilökohtaisesti piti Piippolaa ja Lemiäkin passivoivampana ympäristönä. Maalta muuttamisen myötä veljekset eivät enää asuneet samassa kodissa, eikä ystävätkään säntäilleet pitkin taloa. Tämän myötä Antti tulikin päätökseen, että sosiaalinen piiri on vaikuttanut parhaiten hänen nykyiseen työtoimintaansa.\n”Ei ollut Facebookia eikä pelikonsolia, eikä ollut edes pulkkamäkeä… Oli ehkä kuviteltava kaikenlaista.”\nMenestys ja Emmat\nHelmikuussa järjestetyssä Emma Gaalassa Hyyrynen kävi Stam1na bändinsä kanssa noutamassa kaksi Emmaa! Ensimmäinen oli vuoden metallilevyn Emma ja toinen vuoden yhtye-Emma.\n”Noh, ehkä tuo metallilevyn Emma oli pienenä aavistuksena takaraivossa, mutta tämä yhtye-Emma sai kyllä koko porukan ihmetyksen. Joimme sen kunniaksi kylläkin jo etukäteen useamman pullon juhlajuomaa.”\n– Toivatko Emma-palkinnot suuren onnistumisen tunteen?\n”Emmat toivat kovan päänsäryn ja pahoinvoinnin. Aina voi syyttää Emmaa!”\nAntin mukaan Stam1na on äskettäin julkistanut kevätkiertueen, joka starttaa toukokuussa Lappeenrannasta. Lisäksi Stam1na treenaa uusia biisejä tukka putkella. Studioon Stam1na haluaisi ennättää jo syksyllä, sillä on suuri halu hakata uusia halkoja.\nComeback Piippolaan?\nAntilla ei ole mitään suurempaa ikävää Piippolaan, sillä hän ei missään vaiheessa ennättänyt luomaan Piippolaan tunnesiteitä. Hän kuitenkin kertoo, että he ovat ajaneet Piippolan ohitse useasti keikkamatkoilla ja ainahan Piippolaan haluaa pysähtyä Shellille jäätelölle.\nPiippolan Uutiset kiittää Antti Hyyrystä haastattelusta! Tervetuloa Piippolaan!", "timestamp": "2017-12-16T07:23:00Z", "url": "http://piippolanuutiset.media-alalle.com/?page_id=476"}