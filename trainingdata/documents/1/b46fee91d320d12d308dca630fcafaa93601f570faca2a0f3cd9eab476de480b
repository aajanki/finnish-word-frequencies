{"text": "HR/Rekrytointi - harjoittelija, Barona Henkilöstöpalvelut Oy\nIlmoituksen osoite: https://tyopaikat.oikotie.fi/tyopaikka/1182916\nHR/Rekrytointi - harjoittelija\nSinustako tulevaisuuden HR- ja Rekrytoinnin ammattilainen?\nEtsimme HR/Rekrytointi-HARJOITTELIJAA suorittamaan opintoihin kuuluvaa harjoittelua Baronan Helsingin toimistolle. Barona on työelämää vastuullisesti uudistava rekrytoinnin ammattilainen ja muuttuvan työelämän asiantuntija, jonka Asiakaspalvelu alan tiimi tarjoaa sinulle taatusti loistopaikan uuden oppimiseen. Barona Asiakaspalveluratkaisut tarjoaa yritysasiakkailleen erilaisia henkilöstöpalveluita kuten rekrytointi-, henkilöstövuokraus- ja ulkoistuspalveluita.\nBaronalla pääset henkilöstöalan ytimeen ja osaksi ammattitaitoista tiimiä. Tässä tehtävässä pääset tutustumaan siihen, miten Asiakaspalvelu alan rekrytointeja tehdään suuressa mittakaavassa. Harjoittelun aikana sinulle tulevat tutuiksi niin laajan HR-järjestelmän käyttö, työhakemukset, puhelinhaastattelut kuin moninaiset työsuhteen elinkaareen liittyvät avustavat tehtävät. Uuden oppimisen ja alaan tutustumisen lisäksi harjoittelijan päiviesi varmana piristeenä toimii mukava työporukka ja kauniina kukkiva huumori.\nToivomme sinun olevan soveltuvan alan opiskelija, jolta opintoihin kuuluva harjoittelu on vielä suorittamatta. Olet aidosti kiinnostunut henkilöstöalasta ja valmis oppimaan uutta erilaisten avustavien HR-tehtävien parissa. Aiempi osaaminen Asiakaspalvelu alasta, hyvät valmiudet tietotekniikan käyttöön ja positiivinen asenne ovat totta kai suuri plussa.\nHarjoittelu sijoittuu loppuvuodelle 2018. Sovimme tarkemman ajankohdan ja työskentelyajat kanssasi, mutta toivomme, että pystyt aloittamaan lokakuun aikana. Harjoittelusta sovitaan erillinen korvaus. Tavoitteena olisi, että harjoittelun jälkeen voisit jatkaa meillä konsulttina työskentelyä.\nKuulostaako hyvältä? Pane siis tuulemaan: lähetä hakemuksesi ja tule osaksi Baronan mahtavaa tiimiä! Mikäli sinulle jäi jotain kysyttävää, Key Account Manager Janne Heikkilä, 0505067455 vastaa lisäkysymyksiin ke 19.9 klo 9-11 ja 25-26.9 klo 13-15 välisenä aikana tai sähköpostilla: janne.heikkila@barona.fi.", "timestamp": "2019-01-20T21:08:46Z", "url": "https://tyopaikat.oikotie.fi/avoimet-tyopaikat/hrrekrytointi-harjoittelija/1182916"}