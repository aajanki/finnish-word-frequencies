{"text": "N900 meetup: Puhelinvertailu.comin ensikokemukset Nokia N900:sta kuvien kera - Puhelinvertailu\nNokia järjesti eilen lippulaivamyymälässään Helsingissä ensimmäisen N900 meetup -tapahtuman. Tapahtuman annista kerroimme tänään jo aiemmassa artikkelissamme. Tapahtuma edusti myös ensimmäistä tilaisuutta allekirjoittaneelle Nokia N900:n kokeiluun, joten tässä tulevat Puhelinvertailu.comin ensikokemukset laitteesta.Yhteenvetona voisi sanoa, että N900 ja sen Maemo-käyttöjärjestelmä tarjoavat suuren lupauksen, mutta vaativat kuitenkin totuttelua. Vaikka itselleni Maemo-käyttöjärjestelmän toiminta oli jo erittäin kattavasti useista videoista ja testiartikkeleista tuttu, niin silti hyppy sitä käyttämään Symbianiin perustuvasta N97:stä tuntui aluksi oudolta. Pienen alkuhämmästyksen jälkeen N900:n käyttö alkoi kuitenkin sujua.Mukavaa N900:ssa-Selaimen toiminta oli erittäin vakuuttavaa - toimintanopeus ja jouhevuus ovat aivan eri tasolla esimerkiksi N97:ään ja kosketus-Symbianiin verrattuna. Puhelinvertailu.com on N97:ssä todella raskaskäyttöinen jostain syystä, mutta N900:ssa se tuntuu kevyeltä. Myös esimerkiksi YouTube-videot pyörivät N900:ssa huomattavasti luotettavammin ja sulavammin kuin N97:ssä. Myös lähentäminen ja loitontaminen toimivat selaimessa mukavasti kahdella eri toimintatavalla.-Alkutotuttelun jälkeen Maemoa oli jo paljon hauskempi käyttää kuin Symbiania kosketuslaitteissa.-Alustan muokattavuutta ei varmasti voine liikaa korostaa. Ulkoasun muokkaus, työpöydän järjestely, saataville tulevat lisäpalvelut esimerkiksi pikaviestien ja jakamisen suhteen ja niin edelleen houkuttelevat suuresti. Eilen tähän ei ehtinyt vielä juurikaan syventyä, mutta mahdollisuudet vaikuttivat jo pienen pyörittelyn jälkeen mielenkiintoisilta.-Rakenne on yleisesti ottaen erittäin jämäkkä ja laadukkaan tuntuinen. Tämän osalta itselläni ei ole oikeastaan mitään valittamista - ja täytyy vielä muistaa, että kyse ei ollut lopullisesta tuotantoversiosta.-N900:n koon ja painon osalta itselläni ei ole pahaa sanottavaa. Pieniin puhelimiin tykästyneille N900:aa ei kuitenkaan voi suositella, mutta jollei kommunikaattorien tai N97:n koko ja paino ole olleet ongelma, ei niistä sellaista muodostu N900:nkaan yhteydessä.\nIkävää N900:ssa-Kaipasin nopeampaa tai suorempaa tapaa päästä aina nopeasti työpöydälle - se on mielestäni liian hankalaa nyt. Lisäksi nykyinen näytön vasemmasta yläkulmasta löytyvän painikkeen toteutus on toki elegantti, mutta itse kaipaisin suorempaa tietä myös tämän suhteen. Nythän vasemman yläkulman kuvakkeesta pääsee käsiksi avoinna oleviin sovelluksiin, Dashboardiin, josta vasta pääsee sovellusten käynnistysvalikkoon. Toisaalta voi olla niin, että jatkossa sovellusvalikko muuttuu suurelta osin melko turhaksi, kun useimmat käytetyt sovellukset ovat jatkuvasti käynnissä.-Maemossa pääsee valikoissa taaksepäin (esimerkiksi sovellusvalikosta avoinna olevien sovellusten näkymään) painamalla ohi näytöllä näkyvistä kohteista. Tämä oli itselleni yksi hankalimmista asioista aluksi sisäistää, vaikka sen tiesinkin. Jotenkin se tuntui epäintuitiviiselta. Lisäksi samaan asiaan liittyen, painoin useamman kerran vahingossa hieman epätarkasti jotakin kohdetta, niin laite hyppäsikin yhden portaan ylemmäs toiminnoissaan. Maemossa täytyy siis olla tarkkana, kun Symbianissa on voinut sutia vähän sinne päin.-Jo lyhyehkön testailun aikana pystynäyttötilan puute alkoi ärsyttää - toistaiseksi Maemossahan vain puhelintoiminnot ovat käytettävissä pystynäytöllä, muuten toimitaan aina vaakatilassa.-Monesti ei ollut selkeää menikö jokin painallus perille, kun toiminnossa kesti pienen hetken. Tosin en oikein tiedä, miten tämän ongelman voisi ratkaista yksinkertaisesti.-N900:n etupuoli on todellinen sormenjälkimagneetti.-Hieman isompi näyttö olisi mielestäni tuonut paljon parannusta laitteeseen. En nyt puhu mistään yli neljänkään tuuman näytöstä, vaan jo hyppäys vaikkapa 3,7 tai 3,8 tuumaan olisi tuonut merkittävän parannuksen mukanaan.-Ovi Store on tulossa eilenkin kuultujen tietojen mukaan vasta \"loppuvuoden aikana\". Sääli, että sitä ei ole saatu kuntoon heti lanseerauksen yhteyteen - nyt valikosta löytyvä Ovi Store -kuvake tuottaa monille varmasti suuren pettymyksen.Totuteltavaa N900:ssa-N900:n kosketusnäyttö oli mielestäni melko herkkä, mutta ei ainakaan mitenkään huikeasti parempi kuin esimerkiksi N97:ssä. Kovin suureksi ongelmaksi näytön ei kuitenkaan pitäisi muodostua, mutta kapasitiivinen olisi toki mukavampi.-Täysnäppäimistö oli mielestäni kokonaisuutena melko hyvä, mutta olin ehkä odottanut siltä enemmän. Lisäksi N97:n käyttäjänä näppäimistön leveys häiritsi (N97:ssähän vasemmasta reunast löytyy suuntaohjain), mutta ajan myötä tämä ei enää liene ongelma. Näppäimistön tuntuma oli hyvä, mutta näppäimet olivat mielestäni liian pieniä/liian lähellä toisiaan.---N900:ssa ja Maemossa on siis potentiaalia tosi, tosi paljon. Valitettavasti muutamia tärkeitä uudistuksia joudutaan odottamaan noin vuoden verran, seuraavaan Maemo 6 -versioon asti. Eiliseen yleisöön N900 upposi erittäin hyvin, mikä oli vähemmän yllättävää. Paikalla kuitenkin oli oletettavasti N900:sta ja puhelimista yleensäkin kiinnostuneita, puhelintehokäyttäjiä sekä \"puhelinnörttejä\". Juuri tämänkaltaisille ihmisille N900 ja Maemo toistaiseksi parhaiten soveltuvatkin. Mielestäni niin sanotulle mainstream-käyttäjälle, sekä myös ihmisille joille nykyisinkin puhelimessa puhelut ovat ehdottomasti suurin osa käyttöä, N900 ei ensikokemusten perusteella mielestäni todellakaan ole oikea laite. Heille muun muassa N97 sopii vielä paremmin, mutta aika monille Puhelinvertailu.comin lukijoille N900 on puolestaan huomattavasti kiinnostavampi laite. N900:n käyttäjät tulevat olemaan etulinjassa tulevan kehityksen osalta.N900 meetupissa saatiin uutta tietoa myös N900:n toimitusten alkamisesta, mutta siitä lisää tietoa tarjosi aiempi artikkelimme.\nVaikuttaa siltä, että N900:kin on lopulta hiomaton kuten kaikki Nokian laitteet. Vasta sitten kun Nokia tekee vehkeen, joka on paketista otettaessa toimiva ja loppuun mietitty, voi Applen kellistäminen olla mahdollista.\nVikassa kuvassa näyttää ihan järkyttävän paksulta O_O\nMuuten ihan hyvän näköinen vehje :P Ootan jo innolla iPhone 3gs vs N900 arvostelua :)\nOn kyllä paksu.\nJoo, ei se mikään ohuin ole, mutta viimeinen kuva kyllä hämää vähän.\nheh, nokian puhelinten valmiudesta voi toki olla montaa mieltä aikamoista historian kirjojen uudelleen kirjoittamista jos pokkana kehtaa verrata tuota iphoneen antaen ymmärtää iphonen tulleen markkinoille muuna kuin raakileena. applelta meni 2v siihen että saivat edes suurin piirtein kaikki perusominaisuudet luuriinsa. vasta 3gs:ää ja iphone os 3:sta voidaan kutsua jossain määrin valmiiksi, vaikka sieltä toki vieläkin puuttuu joitain ominaisuuksia joita tämän päivän luurissa odottaisi olevan.\njos jätetään pois laskuista keskeneräisyys kokonaisten puuttuvien ominaisuuksien osalta, niin ei yksikään applen malli ollut julkaistessa \"valmis\" edes niiden rajoittuneiden ominaisuuksien osalta joita kussakin on ollut toteutettuna, vaan aika nopeasti julkaisun jälkeen on tullut .1, .2 jne versioita, usein kuukauden sisään laitteen myynnin aloittamisesta.\nwg (vahvistamaton)\nKaikki älypuhelimet/taskutietokoneet ovat enemmän tai vähemmän keskeneräisiä kauppoihin tullessaan, ihan valmistajasta riippumatta. Ikäväähän se on, mutta se nyt vaan on ajan tapa ja muuta ei kannata odottaa jollei halua pettyä.\nOn se paksumpi kuin jotkut muut, mutta itselle se ei ole ongelma. Esim. nykyinen SE W800i puhelimeni on yhtä paksu kuin N900, ainakin mun silmään. Itse asiassa speksien mukaan joka 2 milliä paksumpi kuin N900.\nRaver (vahvistamaton)\nNiin Pc:t kuin älypuhelimet ovat jatkuvan kehityksen alaisia. Päivityksiä, optimointia jne tulee jatkuvasti. Oli kyseessä sitten nokia, apple, LG tms. Itse koen tämän ainakin hyväksi, kun on hieman \"raakile\", niin saadaan sitten käyttäjien kommentien perusteella hiottua suurimmat puutteet pois.\nJos luitte tekstin tarkasti, niin nokia lykkää julkistusta muutamalla viikolla. Tämä koska \"viivästyksen yhtenä syynä olevan taannoiseen Maemo Summitiin osallistuneilta saatu kehittävä palaute\" Eli nokia parantaa laitetta saadun palautteen mukaisesti. Kenen mielestä tämä ei ole hyvä asia?\nSe nyt on vain näiden laitteiden luonne. Jos kaipaa puhelinta missä mikään ei muutu, niin ostakaa se 90e maksava peruskapula.\nJäi vähän semmonen kuva artikkelista, että kaikkia käyttöliittymäominaisuuksia ei ole loppuunasti mietitty + muutenkin vähän raakile sieltä täältä. Ovi Store ei ole valmis ja jne.\nItse ostan mielummin laitteen, joka täyttää osto hetkellä sille asetetut odotukset. En sellaista, jolla on potentiaalia joskus täyttää ne.\nKyllä kyllä, mutta oikeastaanhan Nokia on itsekin myöntänyt N900:n ja Maemo 5:n vielä olevan raakile. \"Valmista\" on tulossa vasta Maemo 6:n myötä. Nokian Markets-yksikön johtaja Anssi Vanjokihan on todennut N900:n olevan vasta neljäs askelma viisiportaisessa tiessä Maemon suhteen.\nN900 on on tällainen \"experimental\"-laite, jolle ei välttämättä edes alun perin osattu odottaa tällaista suosiota, minkä keskelle se on nyt joutunut.\nVoisitkos msly hieman tarkentaa tuota \"N900:ssa ja Maemossa on siis potentiaalia tosi, tosi paljon. Valitettavasti muutamia tärkeitä uudistuksia joudutaan odottamaan noin vuoden verran, seuraavaan Maemo 6 -versioon asti. \", että mitä uudistuksia maemo 5:stä puuttuu ja mitä on tulossa vasta maemo 6:een?\n-pystynäyttö toki yksi tärkeimmistä\n-lisäksi laskin tuohon myös kapsitiiviset näytöt ja eletoiminnot, joita pidän tärkeinä\n-lisäksi Maemo 6:ssa alustaa tullaan viemään varmaan muutenkin valmiimpaan päin, mutta tästä ei ole vielä tietoa. Potentiaalia on, että vaikkapa MMS-viestit olisivat mukana. Mutta tästä ei ole kerrottu siis mitään.\n@12. Itse toivoisin seuraavaan maemolaitteeseen jonkun sellaisen kosketustekniikan, joka toimii styluksen kanssa. Tuolla resoluutiolla nimittäin linkit ovat usein vähän turhan pieniä sormella tökittäväksi. Tietysti jos kehittävät jonkin vaihtoehtoisen tavan tökkiä linkkejä tarkasti, on se tietysti hyvä juttu. Kuitenkin, oman kokemukseni mukaan nettikäytössä stylus on melkoisen kätevä vehje riippumatta kosketustekniikasta.\nMuutenkin, väittäisin, että kosketusnäyttöjen kehitykseen kohdistetaan kosketyusnäyttöbuumin myötä niin paljon rahaa vähän kaikilta valmistajilta, että luvassa voi olla jotain ihan uusia tekniikoitakin.\n@12. Nokian tuntien N900:seen tuskin saa Maemo 6:sta ikinä. Pitää ostaa uusi luuri.\nmiuku (vahvistamaton)\n@Keke: N900 näyttö on resistiivinen, eli siinä nimenomaan voi käyttää myös stylusta. Iphonen kapasitiivisessa näytössä styluksen käyttö ei ole mahdollista.\nSiitä, että miten home-screenille pääsee helposti; siihen oli muistaakseni shortcut: Kun painat takaisinnäppäintä hiukan pidepään, siirryt homescreenille (tai jotain vastaavaa). Kannattaa etsiä youtubesta videoita.\nMusta kyllä näyttää että N900:ssa on monia tosi käteviä ominaisuuksia, joten aattelin hankkia sen jos hinta vähän tippuu.\n@12. - Pystykäyttö tulossa N900:lle jouluksi. - Kapasitiivinen näyttö mahdollistaa styluksen käytön. Itselleni tärkeä ominaisuus. Iphonessa multitouch on vähäisessä käytössä. Hyödyllisin mielestäni selaimen pinch zoomissa.\n- Muistelin että MMS-tuki oli jo kehitteillä Maemo 5:lle. Maemo 6 -tuki N900:lle mahdollinen, joskin epätodennäköinen.\nKautta käyttöliittymän EI ole Maemo 5:lle tulossa pystykäyttöä. Selaimelle on.\nAlkaako taas sama Nokian kusetus? Seuraava laite on vasta se tosi hyvä... Eikös n97 julkaisun jälkeen puhuttu että n900 tulee olemaan killeri! Pitäähän Nokian saada jostain rahaa, ei tosin minulta.\nsg (vahvistamaton)\non kyllä hieno vehje mutta kuitenkin taas joku 500€ wannabe-tietokone huoh...en tajua mikä tää uus villitys on kehitellä noin saatanallisen hintasia kännyköitä\nEihän se mikään uusi villitys olekaan - puhelimethan ovat edullisempia kuin koskaan aiemmin. Parhaimmilla ominaisuuksilla varustetut mallit alle 600 euroa, toista se oli joskus ennen.\n23.10.2009 07:42\nJotenkin oudon näköinen tuo mininäppis. Olisivat saaneet laittaa näppäimistöstä hieman isomman, etä olisi nappien välissä edes väliköt.\nOlen jo päättänyt, etten osta tuota, mutta kokoajan alkaa tekemään vain enemmän mieli. Aika unelmapuhelinhan tuo olisi :P\nEikös E90 maksanut 1200e markkinoille tullessaan :D N73:kin taisi olla jotain 700e. Kyllä hinnat nykysin ovat alempana. (onneksi :) @15\nKyllä iPhonen näytössä voi käyttää stylusta. Sen vaan pitää olla tietynlainen. Noissa resistiivisissä voi painaa vaikka kepillä.\n@ 19 mun eka puhelin autoon maksoi aikoinaan 16 000 mk ...lie hiukka vajaa 3000 € nykyrahassa ...ett sillee,,, vaikka kyll munkin mielestäni ~600€ on aikas paljon varsinkin puhelimesta. Mutt eiks se iLuuri maksa enemp+ikin ja kytkykauppana vielä enempi. Mutt N900 onkin paljon muutakin kuin iLuuri ;)\nEi maksa. Ei siis yli 600e, eikä osamaksuna enemmän kun muuten. Kytkykauppahan se on aina.\nhttp://www.sonera.fi/Puhelin%20ja%20liittym%E4/iPhone+hinnat\nNiin kyllä kytkytkin voi olla tosi kalliita. Ainakin itselläni on sellainen vanha datasopimus etten sitä mihinkään kytkyyn ala vaihtaan, koska tulee heti kymppiä pari takkiin kuussa. Sopimuksien vaatimassa parissa vuodessa se tekee helposti useamman satasen. Joten iphonen pitäisi olla kytkypaketissa lähes ilmainen ennen kuin kannattaisi sellainen ottaa. Niin mites on kytky-iphonen jälleenmyynti sopimuksen päätyttyä?\nLainaus:Kaikki älypuhelimet/taskutietokoneet ovat enemmän tai vähemmän keskeneräisiä kauppoihin tullessaan, ihan valmistajasta riippumatta. Ikäväähän se on, mutta se nyt vaan on ajan tapa ja muuta ei kannata odottaa jollei halua pettyä.Jep, noi vehkeet alkaa laitteistoltaan, softiltaan olemaan jo hyvin lähellä tietokoneita. Ja mitä tietokoneitten kanssa tapahtuu? Tulee ajuripäivityksiä, firmiksiä, biospäivityksiä ja ennen kaikkea tuhansia softa päivityksiä.", "timestamp": "2017-02-22T13:35:50Z", "url": "http://www.puhelinvertailu.com/uutiset/2009/10/22/n900_meetup_puhelinvertailu_comin_ensikokemukset_nokia_n900_sta_kuvien_kera"}