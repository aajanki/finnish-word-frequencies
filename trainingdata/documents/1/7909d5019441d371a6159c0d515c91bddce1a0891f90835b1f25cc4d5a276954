{"text": "Onnellisuusloikka-valmennus - Rauhallistamo\nVihanhallinta-valmennus\nKaikki ihmiset etsivät onnellisuutta. Yritämme kaikin tavoin päästä pois kärsimyksestä ja lisätä onnellisuutta ja sisäistä rauhaa elämässämme. Me Rauhallistamossa uskomme, että meillä on työkalut, joilla lakaista pois esteet onnellisuuden tieltä elämästämme. Kun olemme rakentaneet lujan pohjan onnellisuudelle, voimme levollisin ja luottavaisin mielin lähteä toteuttamaan onnellisuutta. Onnellisuus on tekemistä sellaisessa ilmapiirissä, jossa juuri nuo tärkeät levollisuus ja luottamus ja rauha vallitsevat.\nMitä on onnellinen elämä? Ihmissuhteet tuovat elämäämme paljon iloa ja onnellisuutta, mutta ne voivat myös asettaa meille suuria haasteita. Esimerkiksi jos parisuhteessa on paljon riitaa, se muodostaa suuren esteen onnellisuudelle. Mikä voi mahdollistaa onnellisuuden rakentamisen ja lujuuttamisen ihmissuhteissamme? Onnellisuuden kasvattaminen on parisuhteessa helpompaa, kunhan ensin luodaan onnellisuudelle hedelmällinen maaperä ja vankka pohja. Parisuhteen peruskivi on toimiva vuorovaikutus.\nVaikka puhuimme tässä parisuhteista, tämä kaikki pätee vallan hyvin myös sinkuille. Sinkkuna oleminen voi olla vähemmän haastavaa kuin parisuhteessa eläminen, mutta ihmissuhteet ystäviimme ja perheeseemme tai kollegoihimme voivat olla palkitsevia tai haastavia. Myös parisuhdetta toivoville sopivan kumppanin löytäminen voi olla suuri haaste. Ihmissuhteet – niin ystävyys-, perhe-, työ- sekä parisuhteet kuin kumppanin etsimisen prosessi – toimivat vuorovaikutuksen kautta. Avainasemassa on itsemme ja toisten ymmärtäminen sekä omien tuntemusten ilmaiseminen. Vuorovaikutus on usein laadultaan huonoa, mikä laskee elämänlaatuamme ja onnellisuuden tasoa. Rauhallistamo haluaa tuoda vuorovaikutuksen parantamisen keskiöön ja auttaa ihmisiä rakentamaan laadultaan parempia, kestävämpiä ja lujempia ihmissuhteita. Tätä kautta voimme elää paljon onnellisempaa elämää, tyytyväisinä niin itseemme kuin muihin ympärillämme.\nJotta onnellisuutta voitaisi alkaa rakentaa, tarvitsemme rauhan ihmissuhteeseen. Etenkin parisuhteessa tarvitsemme lujan luottamuksen toiseen henkilöön ja siihen, että voimme suunnitella asioita päivien, viikkojen ja kuukausien päähän pelkäämättä, että yhtäkkiä nousee jokin valtava riita tai raivokohtaus, joka estää rauhan säilymisen.\nKun saamme lakaistua edellä kuvaamamme esteet pois elämästämme, saamme elämäämme rauhan ja levollisuuden. Pelko ja jatkuva varuillaanolo vaihtuu luottamukseen, rauhaan ja levollisuuteen. Onnellisuusloikassa onkin kysymys siitä, että kun opimme uuden ajattelun ja saamme oman elämämme rauhoitettua, se on valtava loikka kohti parempaa ja onnellisempaa elämää. Kaiken kukkuraksi uuden ajattelun omaksuminen ja sisäistäminen on paljon oletettua nopeampi prosessi. Siksi sitä voi verrata loikkaan. Äkilliseen hypähdykseen kohti jotain paljon parempaa.\nKuinka toimia? Osta verkkokaupasta Onnellisuusloikka-niminen valmennustuote, jonka jälkeen sinuun otetaan yhteyttä ajankohdan sopimiseksi. Mikäli olet parisuhteessa, tule yhdessä puolisosi kanssa jos mahdollista. Varaa valmennukseen neljä tuntia aikaa ja tee esitehtävä ennen valmennusta. Esitehtävän saat sen jälkeen, kun olet ostanut valmennustuotteen. Valmennukset tapahtuvat ensisijaisesti Rauhallistamon toimistossa Helsingin Kalliossa osoitteessa Wallininkuja 4 (sisäänkäynti suoraan kadulta). Linkin tuotteeseen löydät alta.\nOpittua ajattelumallia on myös mahdollista tulla lujittamaan ja syventämään erillisessä 2-3 tunnin pituisessa seurantatapaamisessa. Siinä käsittelemme kysymyksiä, jotka ovat nousseet ensimmäisen valmennuksen jälkeen. Valmistautumisohjeet seurantatapaamiseen saat valmennuksessa.\nMinkälainen on levollinen ihmis/perhe/parisuhde?\nMiten on mahdollista oppia pois suuttumisista ja riidoista?\nMiten riidat aina alkavat?\nKuinka nopeasti voin oppia tämän kaiken?\nJos olet parisuhteessa, on tärkeää, että tulette yhdessä valmennukseen ja ryhdytte oppimaan uutta ajattelua. Uuden ajattelun sisäistäminen tapahtuu parhaiten yhdessä puolison kanssa. Keskustelette joka päivä tarpeista ja muusta valmennuksessa saamienne ohjeiden mukaisesti. Niin toimien, saatte nopeasti sisäistettyä uuden ajattelun ja poistettua onnellisuuden esteet.", "timestamp": "2019-03-25T09:05:27Z", "url": "https://www.rauhallistamo.fi/onnellisuus-onnellisuusloikka/"}