{"text": "Vanhus ampui naista virtsalla täytetyllä vesipyssyllä – tuomittiin vankilaan – Stara\nVanhus ampui naista virtsalla täytetyllä vesipyssyllä – tuomittiin vankilaan\nOhhoh! 11.10.2019, 7:00 · Terhi Piiroinen\nKerroimme aiemmin tänä vuonna floridalaisesta miehestä, joka oli kyllästynyt kotinsa edustalla koiria ulkoiluttaneisiin ihmisiin. 71-vuotias päätti kostaa ja suunnitteli virtsahyökkäyksen vesipyssyn avulla. Hän sai teosta vankilatuomion.\nEläkkeellä oleva Joel Benjamin oli täyttänyt vesipyssyn virtsallaan ja ampunut sillä kohti pihansa edustalla kulkenutta naista koirineen. Poliisikuulusteluissa mies myönsi tekonsa, mutta ei katunut sitä. Benjamin sanoi, että tekisi saman uudestaan, koska oli kyllästynyt samassa taloyhtiössä asuneen naisen ja koiran toimintaan eläkeläismiehen kodin edustalla.\nPoliisi ei uskonut miehen teosta koituneen fyysistä haittaa uhrille. Silti Joel Benjamin tuomittiin vankeuteen 30 päiväksi ja hän joutuu maksamaan naapurilleen tuhannen dollarin korvaukset. Vankeustuomion jälkeen mies on vuoden pituisessa ehdonalaisessa, The Smoking Gun uutisoi.", "timestamp": "2019-12-08T10:02:54Z", "url": "https://www.stara.fi/2019/10/11/vanhus-ampui-naista-virtsalla-taytetylla-vesipyssylla/"}