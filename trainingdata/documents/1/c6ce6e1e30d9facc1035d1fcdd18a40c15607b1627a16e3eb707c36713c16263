{"text": "Näytetään blogin kirjoitukset, joissa aiheena on Miia Magia Design.\nKirjoittaessani soi Zara Larsson, Uncover\n26.5.2013 16:04\nTyylillä kesää kohden\nPerjantai oli täynnä menoa ja vilskettä. Viikon odotetuin tapahtuma oli Helsinki Fashion Stock Sales Vanhalla. Lompakko keveni hieman, pitäähän suomalaisia suunnittelijoita tukea!\nJa mitä sitä tuli ostettua?\nEläinkoru löytyi Titimadamin pisteeltä. Titimadam tekee yksinkertaisia ja humoristisia koruja rakkaudella ja Titimadamin eläinkoruja löytyykin koruvarastoistani muutama. Asusteilla pitää leikkiä!\nAvaimet ovat taas löytö ihanalta Miia Magia Designiltä. Miia teki kierrätysmateriaalista muutamat tällaiset korut ja ihastuin saman tien! Koru pysyikin kaulassa koko viikonlopun.\nJos korun kanssa puhuttiin ihastumisesta, niin nyt puhutaan jo tosirakkaudesta.Vuonna 2007 perustettu Superyellow tuli minulle tutuksi talvella, kun tilasin heiltä ensimmäisen piponi. Tämä seeprapipo oli jo silloin heidän mallistossaan, mutta tuntui liian villiltä valinnalta. No eipä tuntunut enää, ihan käsittämättömän upea pipo lähti matkaan ja pysyi lauantaina päässä jopa paljussa! Tästä lisää seuraavassa postauksessa..\nJotkut lupaukset on tehty rikottaviksi. ’Ikänä en osta imagolaseja’ . No en ostanutkaan, ennen kun Coston ständillä rakastuin jälleen kerran. Puusta tehdyt lasit menivät saman tien päähän ja aivan varmasti tulevat näkymään tässä nassussa tulevana kesänä.\nLaseja oli enää muutamat kipaleet myynnissä mutta Coston sivuilta löytyy vielä yhdenlaiset arskat.\nTitimadam, Miia Magia Design, Superyellow, Costo\nLompakon tyhjettyä oli aika jatkaa suomalaisen muodin päivää ja suuntana olikin Globe Hopen 10v- kekkerit. Nyt täytyy sanoa, että oli erinomaisesti järjestetyt juhlat. Globe Hopen kierrätysideologian mukaan, jopa ruoka oli teemaan sopivaa. Saimme nauttia Klaus K:n roskaruokaillallisideologian mukaan valmistettua herkullista ruokaa. Aurinko paistoi, Anna Puu musisoi. Täydellisiä hetkiä.\nGlobe Hope 10v\nIllalla tein vielä visiitin Le Bonkin terassikauden avajaisissa. Le Bonkin kattoterassi on yksi Helsingin parhaista! Ja niin olivat nämä kekkeritkin, kasapäin ystäviä ja tuttuja,vilahtaapa allaolevassa kuvassakin (oikealla) Cityn oma Urbaani Viidakkoseikkailijatar. Siellä me jammailtiin Daruden tahdissa ja tästä näet lisää kuvia vauhdikkaista kekkereistä.\nVasemmassa kuvassa Basson Anniina, oikeassa Urbaani Viidakkoseikkailijatar\nHuikea perjantai! Kesä on alkamassa…..\nps. Muistathan että ollaan myös facebookissa, www.facebook.com/viiskulmablogi\nKirjoittaessani soi Valvomo, Mikä kesä", "timestamp": "2018-11-15T04:06:02Z", "url": "https://www.city.fi/blogit/viiskulma/miia+magia+design"}