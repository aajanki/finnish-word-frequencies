{"text": "Vertaistuki - Crohn ja Colitis ry\nTutustu yhdistyksen vertais- ja vapaaehtoistoiminnan esitteeseen tästä! (PDF)\nCrohn ja Colitis ry:n vapaaehtoistoiminta on pääsääntöisesti vertaistoimintaa. Yhdistyksen vapaaehtoiset ovat yhdistyksen jäseniä.\nVertaistoiminta on vuorovaikutusta ja sitä voi antaa toinen samantyyppisen kokemuksen läpikäynyt henkilö. Vertaistuki auttaa selviytymään sairauden eri vaiheissa ja sen avulla sairastunut voi saada perspektiiviä omaan sairauteensa. Crohn ja Colitis ry:n organisoima vertaistuki on tarkoitettu suolistosairauksia sairastaville ja heidän läheisilleen, se on kaikille avointa. Vertaistoiminnan tavoitteena on tukea suolistosairauksia sairastavien ja heidän läheistensä hyvinvointia ja elämänlaatua sekä mahdollistaa heidän kohtaaminen ja kokemusten vaihtaminen. HyVa-projektin (2013-2016) tuotoksena on tehty Hyvä olo -tehtävävihko, jota voi käyttää hyvän olon tapaamisissa muun ohjelman tukena. Vihko on tarkoitettu käyttäjälle itselleen ajatuksien herättämiseen ja päätöksien tekemiseen. Vihkoa voit selata tästä >>\nYhdistyksen vapaaehtoiset järjestävät vertaistukitapaamisia eri puolilla Suomea. Löydät kaikki alueelliset vertaistapaamiset tapahtumat-sivulta.\nVerkkovertaistukea voi saada Facebookin ryhmissä sekä keskustelupalstalla yhdistyksen nettisivuilla. Facebook-ryhmät ovat tarkoitettu pääasiassa sairastaville itselleen, kahta poikkeusta lukuunottamatta. Lue lisää Facebookin verkkovertaistoiminnasta täältä >>\nKeskustelupalstalle ovat tervetulleita kaikki, sekä sairastavat että heidän läheisensä.\nYhdistyksellä on perehdytettyjä ja koulutettuja vertaistukihenkilöitä, joihin voi yhteydessä joko sähköpostilla tai puhelimitse. Vertaistukihenkilöt ovat sairautensa kanssa sinut ja he ovat sitoutuneet tukemaan vertaisiaan ja heidän läheisiään.\nYhdistys kuuluu eri järjestöjen yhteiseen Kokemustoimintaverkostoon. Kokemustoimijat ovat koulutuksen käyneitä henkilöitä, jotka kertovat sosiaali- ja terveysalan koulutuksessa tai muissa tilaisuuksissa kokemustarinaansa muuta opetusta täydentämässä ja elävöittämässä.\nKiinnostaako vapaaehtoistoiminta? Ota yhteyttä järjestösuunnittelijoihin, ja tule mukaan toimintaan!\nSopeutumisvalmennuskursseilta saa arkielämässä tarvittavia tietoja, taitoja ja tukea pitkäaikaissairauden kanssa elämiseen. Kursseilla voi jakaa kokemuksia vastaavassa elämäntilanteessa olevien kanssa. Yhdistyksen jäsenten on mahdollista hakea myös tuetulle lomalle.\nTarkempaa tietoa vertaistuen muodoista saat tämän sivun sivupalkista.", "timestamp": "2020-02-26T12:47:12Z", "url": "https://crohnjacolitis.fi/vertaistuki/"}