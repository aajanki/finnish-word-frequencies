{"text": "Kokkolalaisvalokuvaaja antaa vinkkejä kuunpimennyksen valokuvaamiseen: Onnistuneessa kuvassa on sekä maisema että ilmiö | Hirvikota\n← Driven wild boar the French way | YouTube\nPunasotka – Aythya ferina (Common Pochard, Northern Pochard, Pochard) | IUCN redlist →\nPerjantai-iltaisen täydellisen kuunpimennyksen odotetaan näkyvän hyvin eteläisestä Suomesta lähtien Keski-Pohjanmaan korkeudelle saakka. Lämmin kesäilta luo mukavat olosuhteet pimennyksen tarkkailuun.\n1. Tärkeintä on olla esteetön näkyvyys horisonttiin, koska Kuu pysyy matalalla. (Kuu nousee kaakon puolelta.) Peltoaukea, saari merellä tai rannikolta tarpeeksi ulkoneva niemi kuten Trullevi Kokkolan edustalla voivat esimerkiksi olla hyviä valokuvauspaikkoja. Patamäki tai Roskaruka Kokkolassa toimivat myös.\n2. Valotusaika järjestelmäkameralla saa olla noin 1–2 sekuntia. P eli program-kuvausohjelma säätää herkkyyden automaattisesti. Jalustaa täytyy käyttää, ettei kuva tärähdä valotuksen aikana.\nPitkällä putkella tai runsaalla zoomilla kannattaa käyttää vitkalaukaisinta, ettei kuva tärähdä laukaisusta.\n3. Valotusta kannattaa korjata etukäteen tummemmaksi eli alivalotuksen puolelle.\nKännykässä auringon kuvaa vedetään kuvatessa miinukselle. Ylivalottunutta kuvaa on vaikeampi korjata jälkikäteen kuvankäsittelyssä.\n4. Valitse manuaalitarkennus ettei tarkennus lähde seilaamaan valotuksen aikana.\n5. Kytke salamavalo pois päältä.\n6. Harrastajan kannattaa keskittyä ottamaan mieluummin kaunis maisemakuva kuin lähikuva Kuusta.\nParas kuva taivaanilmiöistä tulee, kun kuvassa on sekä maisema että ilmiö. Jos ei muuta, niin pyytää vaikka kaverin istuskelemaan etualalle kuvaan.\nLähde: Kokkolalaisvalokuvaaja antaa vinkkejä kuunpimennyksen valokuvaamiseen: Onnistuneessa kuvassa on sekä maisema että ilmiö", "timestamp": "2019-12-10T19:17:49Z", "url": "https://hirvikota.wordpress.com/2018/07/27/kokkolalaisvalokuvaaja-antaa-vinkkeja-kuunpimennyksen-valokuvaamiseen-onnistuneessa-kuvassa-on-seka-maisema-etta-ilmio/"}