{"text": "Kristae: Sateisille illoille tekemistä\nAlkuviikon sateiset illat kuluivat kutakuinkin kotona. Pimeiden ja sateisten iltojen vuoksi käännettiin vähän rutineeja päikseen, ja iltaulkoilut siirtyivät iltapäivälle, ja illat vietetään kotona tällä hetkellä. Näin ehditään rauhassa leikkimään ja olemaan yhdessä kunnolla.\nMä olen haalinut kotiin yhtä jos toista uutta tekemistä sateisten ilmojen varalle. Saatiin sopivasti viikon alussa Emmastiina -verkkokaupalta taikahiekkaa iltojen iloksi.\nVarmaan missään muualla ei mene näin, mutta täällä Helsingin keskustassa lapset pääsevät leikkimään hiekkaleluilla melkein ympäri vuoden. Talvella ehkä kahden kuukauden ajan hiekan sijasta tehdään lumesta kakkuja, mutta samat lapiot ja ämpärit kulkee ympäri vuoden mukana.\nSiispä varsinkin kuopus rakastaa hiekkaleikkejä, joten tämä oli ihan menestys meillä. Tyttöhän nyt tykkää kaikesta pikku tekemisestä, ja olihan tämä hauskaa, kun hiekka suli käsien välissä, ja tippui hiekanomaisesti pöydälle, mutta siitä pystyi muovailuvahan tavoin tekemään eri muotoja.\nMeidän taikahiekka -paketissa tuli mukana myös muutama linnan rakennusmuotti, millä päästiin rakentamaan pieniä linnoja. Ja myös vanhemmat pääsi osallistumaan rakennukseen, oli sen verran kivan näköistä leikkiä.\nOnneksi tuo hiekka on helppo siivota ison hiekkapallon avulla, eikä se hiekka tartu ja pinty pöytien pintoihin tai lattiaan kiinni.\nYhteistyössä Emmastiina\nLähettänyt Unknown klo sunnuntaina, lokakuuta 30, 2016", "timestamp": "2019-04-26T08:00:37Z", "url": "http://www.kristae.fi/2016/10/sateisille-illoille-tekemista.html"}