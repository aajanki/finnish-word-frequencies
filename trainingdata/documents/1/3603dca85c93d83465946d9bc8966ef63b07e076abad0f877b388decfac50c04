{"text": "Käsihoito, näin päästään hyviin tuloksiin. —\nKäsihoito, näin päästään hyviin tuloksiin.\nMiksi ja miten käsien ihoa tulisi hoitaa\nTiesitkö, että käsiesi iho todennäköisesti paljastaa ikäsi? Siksi sitä olisi tärkeä hoitaa yhtä säännöllisesti kuin vaikkapa kasvojen ihoa. Käsien iho menettää helposti kosteuttaan ja kimmoisuuttaan, koska se joutuu alttiiksi kylmälle ilmalle, vedelle sekä erilaisille kemikaaleille. Kun iho pysyy kosteutettuna ja terveenä se on myös riittävä suoja infektioita vastaan.\nMeillä hoitolassa voit ottaa ihanan rentouttavan käsihoidon tai spa-käsihoidon lisäpalveluna vaikkapa kasvohoidon yhteyteen tai varata sen erillisenä, omana hoitonaan.\nKäsihoitoomme kuuluu:\nkäsien kuorinta. Kuorinnalla iholta poistetaan kuollut ja hilseilevä iho tehokkaasti. Näin varmistetaan myös öljyjen ja voiteiden tehokas imeytyminen ihoon. (huom. kuorinta tehdään ainoastaan spa-käsihoissa)\nkynsinauhojen hoito. Kuivat ja halkeilevat kynsinauhat hoidetaan niille tarkoitetulla voiteella tai öljyllä ja repsottavat kynsinauhat leikataan pois, näin estetään kynsinauhan tulehtuminen.\nkynsien viilaus. Kynnet viilataan ja muotoillaan asiakkaan toivomaan pituuteen ja muotoon.\nhieronta, rentouttaa ja kiinteyttää ihoa. Samalla käsiä hellitään ihanilla ekologisilla ja hoitavilla voiteilla.\nkynsien lakkaus tai kiillotus. Lakkaus viimeistelee käsien siistin ilmeen. (Lakkaus on valinnainen, myös miehet voivat käydä käsihoidossa)\nKäsihoito sopii hyvin kaikenikäisille asiakkaille ja meidän hoitolasta löydät myös loistavat kotihoitotuotteet, jotka on tarkoitettu nimenomaan käsien iholle. Tiinan suosikki on Ekopharman anti-age käsivoide.\nVinkki kotihoitoon! Jos et aina muista rasvata käsiäsi erikseen käsivoiteilla niin ota tavaksi levittää kasvoille käyttämäsi seerumit sekä voiteet lopuksi myös käsien iholle. Näin saat kädet helposti ja nopeasti mukaan ihonhoitorutiineihin.", "timestamp": "2020-01-18T04:02:38Z", "url": "https://studiockaari.com/2019/12/14/kasihoito-nain-paastaan-hyviin-tuloksiin/"}