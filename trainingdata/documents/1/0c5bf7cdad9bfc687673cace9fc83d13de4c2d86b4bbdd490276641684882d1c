{"text": "Puutarha tulee juhlakotiin – Kauppasuomi\nPuutarha tulee juhlakotiin\nArtikkeli touko 15, 2019 T\nKärkkäisen Lahden tavaratalon kodintekstiili- ja sisustusosaston myyjä Kirsi Pyykönen kokosi kesäjuhlan kattauksen monipuolisten tekokukkien ympärille. Kattaus tuo puutarhan kotiin, vaikka juhlapöytä olisikin sisällä. Kirsi korostaa, että tekokukat ovat nykyään laadukkaita ja sopivat mainiosti juhlakattaukseen ja juhlakodin sisustamiseen.\nT eksti: Reetta Reinman Kuvat: Aliisa Matthews\nKirsi Pyykösen suunnitteleman kattauksen kruununa on ruusuköynnöksistä ja kristalleista koottu kukkakatto.\n– Tämä kattaus on vahvasti kesähää-teemainen, mutta toki valkoinen ruusu sopii kaikkiin kevään ja kesän juhliin. Ja kukkakatto on helposti muunneltavissa juhlan eri teemaan, esimerkiksi tyttövauvan ristiäisiin vaaleanpunaisilla ruusuköynnöksillä. Elokuun juhlaan vahvasti syyskesän värein loistavan kukkakaton saa vaikkapa oransseilla gerberoilla, Kirsi vinkkaa.\nPuutarhateema kattauksen perustana korostuu myös Kärkkäisen valikoimissa olevan K/M-malliston metsää ja puutarhatunnelmaa hehkuvan, vihreän eri sävyisen digiprinttikuosisen maton kautta.\nKattausta rajaavien murattiköynnösasetelmien somistukseksi Kirsi laittoi syreeninkukkia, helminauhaa, organzaa sekä led-valonauhat.\nSomat vihreät kukkapallot voimistavat kokonaisuuden puutarhamaisuutta.\n– Led-valonauhoilla saa mielenkiintoisia tunnelmapaloja kattaukseen; kattaus muuntuu tyylikkäillä, pienieleisillä valoilla monenlaisten tunnelmien mukaisiksi vuorokauden ja vuoden eri aikojen mukaan.\nLed-valonauhoja Kirsi on laittanut kulkemaan myös pöydän päälle jalallisissa laseissa olevien yksittäisten kukkien lomaan.\nPöytäliinaksi Kirsi halusi valita ehdottomasti valkoisen. Hänen käyttämäänsä puuvilla-satiinista pöytäliinakangasta myydään metritavarana Kärkkäisellä.\n– Valkoinen pöytäliina on aina sekä raikas että juhlava, ja se tarjoaa valtavasti variaatioita. Valkoiseen on helppo yhdistää värejä, muotoja ja tyylejä.\nPöytätablettina Kirsillä on valkoiseksi maalattu puinen seinädeco-taulu. Astioiden ja juomalasien väreinä ovat aina tyylikkäät puhdas valkoinen ja kirkas lasi.\n– Hento vihreä kynttilöiden ja lautasliinojen värinä on mielestäni itseoikeutettu kevään ja alkukesän väri, toteaa Kirsi.\nJuhlavana koristeena tai vaikkapa tarjoilupöytänä coolerissa viilentyville kuohuville juomille ja jalallisille, siroille laseille toimii Kirsin antiikkiteemaisista pylväistä kokoama lasinen pöytä. Pylväät ovat jalkoina, lasinen levy pöydän pintana. Matalampien pylväiden päältä laskeutuvat murattiköynnösasetelmat.\nIlmapallot kuuluvat nykyään jokaiseen juhlaan ympäri vuoden, eivät pelkästään vappuun. Tylli on ehdoton hääkattauksissa, mutta tyllikoristeisiin tuoleihin on juhlava istuutua vaikkapa ylioppilaan kunniaksi katetulle lounaalle.\nKattauksen kaikki tuotteet ovat Kärkkäisen valikoimissa.\n”– Valkoinen pöytäliina on aina sekä raikas että juhlava, ja se tarjoaa valtavasti variaatioita. Valkoiseen on helppo yhdistää värejä, muotoja ja tyylejä.”\nKuinka paljon tarjottavaa varataan vierasta kohden?\n•Noutopöytään varataan 350-700 g ruokaa/vieras.\n•Pääraaka-ainetta (liha, kala tai kasviproteiini) tarvitaan 140-180 g/vieras.\n•Päälisäkettä, esim. pastasalaattia varataan 150-200 g/vieras. Päälisäke on edullinen ja toimii noutopöydässä vieraiden vatsantäyttäjänä. Pastan sijaan päälisäkkessä voi olla pohjana riisiä, kuskusia tai perunaa.\n•Kylmiä kala- ja lihalisäkkeitä noin 50 g/vieras.\n•Jos voileivät ovat ainoa ruokalaji, varataan niitä 3 kpl/vieras.\n•Voileipäkakkua reilu sentin pala/vieras.\n•Pikkuleipiä 1 kpl/laji/vieras.\n•Karjalanpiirakoita ja pasteijoita varataan 1-2 kpl/vieras.\n•Munavoita 15-30g/piirakka, piirakan koosta riippuen.\n•Kuuden munan täytekakusta riittää 20 hengelle.\n•Pellillisestä piirakkaa tulee noin 30 palaa.\n– Kyllä on vattat pullollaan tämän aterian jälkeen!\nKakut kukkivat ja kimaltavat\nKuuden sentin koron avokkaissa on kukkakuosin ohella värivaihtoehtoina musta, puuteri ja roosa. Keinomateriaalia.", "timestamp": "2020-08-14T23:55:07Z", "url": "https://kauppasuomi.fi/artikkelit/2506/puutarha-tulee-juhlakotiin/"}