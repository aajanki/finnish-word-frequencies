{"text": "EO:n toimintaa suunnittelee ja toteuttaa EO:n hallitus yhdessä opiskelijatyöntekijän kanssa.\nJäykästä nimestään huolimatta hallitus on rempseä ja ideoita pursuileva porukka. Tule joskus mukaan kokoukseen toteamaan asia todeksi - avoimista kokouksista ilmoitetaan sähköpostilistalla!\nHallitukselle voit lähettää kiitoksia, kehitysehdotuksia ja ideoita osoitteeseen\neo-jkl-hallitus@sley.fi.\nKuvassa vuoden 2018 hallitus! Ylärivi: Kaisa, Jenni ja Mirjami. Keskirivi: Johannes, Ville, Elias ja Juulia. Alarivi: Tuomas.\nJenni Jarva – Opiskelijatyöntekijä\nJenni on huomaavainen, helposti lähestyttävä, viisas ja luotettava äitihahmo. Tällä hetkellä hoitovapaalla. Huolehtii niin omastaan kuin EO-perheestäkin.\nKaisa Loikala – Puheenjohtaja\nAuttavainen, tunnollinen, lempeä, jämpti, tehokas ja energinen varhaiskasvatusta opiskeleva farmaseutti. Idearikas puheenjohtaja pitää hallituksen ja EO:laiset ajan tasalla.\nVille Laaksonen - Varapuheenjohtaja ja talousvastaava\nHauska, tunnollinen, Risto Reipas, jolla on hyvä huumorintaju ja osuvia elämänviisauksia ja tunnetaan myös tuhansien tietovisojen miehenä. Opettajaopiskelija, joka tuo EO-toimintaan paljon ideoita ja sitä tarvittavaa huumoria sekä pitää EO:n talouden balanssissa.\nElias Muraja – Sihteeri\nLiiketaloutta opiskeleva penkkiurheilu- ja sählyaktiivi. Elias on rauhallinen, urheilullinen, asiallinen, ystävällinen ja tulee toimeen kaikkien kanssa. Rehti ja suoraselkäinen sihteerimme huolehtii, että pöytäkirjat pysyvät ojennuksessa.\nMirjami Antola – Lähetysvastaava\nMenevä ja pirteä, mukava, helposti lähestyttävä, vieraanvarainen, huomaavainen, urheilullinen liikuntalääketieteen opiskelija. Mirjami informoi EO:n lähetysrenkaan kuulumisista.\nJuulia Hotakainen – Tiedottaja\nAhkera, hymyileväinen, tunnollinen, suloinen, iloinen ja musikaalinen toiminnan nainen, joka opiskelee varhaiskasvatusta. Juulia pitää EO:laiset ajantasalla EO:n toiminnasta.\nJohannes Piittala – Liittohallitusedustaja\nHistorian asiantuntija, tietäjä, persoonallisen huumorintajun omaava kiekkofani ja historian opiskelija, joka on aina valmis. Johannes kuljettaa Jyväskylän EO:n terveisiä EO:n valtakunnalliselle hallitukselle.\nTuomas Lepola – Vapaa-ajantoiminnan vastaava\nPuhelias, rohkaiseva, humoristinen, aina iloinen ja luotettava tietojärjestelmätieteen opiskelija, joka innostuu helposti kaikesta. Tuomas vastaa EO:laisille järjestettävästä vapaa-ajan toiminnasta.", "timestamp": "2019-02-17T02:19:47Z", "url": "https://eo.sley.fi/jyv%C3%A4skyl%C3%A4/hallitus"}