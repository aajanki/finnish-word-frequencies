{"text": "Aarteet elämässäni: tammikuuta 2011\nJostain syystä alkoi tehdä mieli sipsejä?\nVietin pidennetyn viikonlopun sukuloiden, yökyläillen ensin mummin&papan ja sitten irmatädin luona. Lauantai humpsahti ohi talviurheilua seuraten ja saunoen, sunnuntai aurinkoa ihaillen, mielikuvitusshoppaillen (iittala, arabia, marimekko, muurame) ja elokuvia katsellen. Olen myös syönyt hyvin ja levännyt. Mitä mainioin miniloma siis! Kiitos!\nLisäksi tein seuraavanlaisia huomioita:\n1) lunta alkaa olla aivan riittävästi\n2) ei Wallander toimi in english\n3) miesten taitoluistelu on kertakaikkisen hämmentävää (mikä on omituista, sillä pidän sekä urheilijoista, paljeteista, että dramaattisesta ilmehdinnästä -mutta ilmeisesti näiden yhdistäminen on kuitenkin liikaa?)\nkello 20.01 2 kommenttia: Linkit tähän tekstiin\nTeemat: arki, Perhe\nite askartelin\n-Sanoi graduohjaajani ja kertoi samaan hengenvetoon yhteiskunnan olevan matkalla helvettiin. Tieteenteoreettisen gradupuuhastelun ohella kevätohjelmistooni kuuluu 15 tenttiä kolmeen eri tiedekuntaan, neljään eri oppiaineeseen.\nNyt avaan Wikipedian ja aloitan neuropsykologian tenttiin lukemisen. Taas. Tai ehkä kuitenkin keitän kahvit ensin. Toisaalta voisin kyllä hilpaista myös bodypumppiin ja hakea kaupasta kassillisen appelsiineja...\nkello 13.14 Ei kommentteja: Linkit tähän tekstiin\nkello 17.23 Ei kommentteja: Linkit tähän tekstiin\nHilpaisin lauantai-illan ratoksi vintille ja raahasin alas rahin, jonka olemassaolon olin ehtinyt unohtaa. Muistelen, että vanhempani olisivat saaneet tämän tuparilahjaksi kummeiltani kultaisella 80-luvulla. Sittemmin 2000-luvulla eräs Halipulamies on pentuaikanaan järsinyt siihen melkoisen montun, mutta irmatädin taiteilema torkkupeite peittää elämän/eläimen jättämät jäljet mainiosti. Jos minulla olisi enemmän lattia pinta-alaa, tekisin juuri sen mikä oli aina lapsena kiellettyä: kääntäisin rahin kyljelleen ja heittäytyisin sen päälle rullailemaan. Ja jos en pienenä olisi käyttänyt rahin \"vyötä\" keinuhevoseni suitsina, olisi sekin varmaan vielä tallessa.\nkello 14.18 Ei kommentteja: Linkit tähän tekstiin\nMustaa nahkaa,\nhimmeäksi harjattua terästä.\nIrmatädin mielestä yksinkertainen,\nsisareni mielestä tylsä,\nomasta mielestäni klassinen.\nNyt soitan papalle ja kiitän sponsoroinnista.\nkello 14.34 2 kommenttia: Linkit tähän tekstiin\nTeemat: Garderoobi\nHarkitsin sen hankkimista lakkiaisten jälkeen kesällä 2005. -Ja nyt se on täällä: Rannekello (innomiesaksentilla äännettynä). Julkaisen kuvia huomenissa, kellertävä keinovalo ei tee oikeutta Leijonani jylhälle kauneudelle.\nkello 20.22 Ei kommentteja: Linkit tähän tekstiin\nkello 20.09 3 kommenttia: Linkit tähän tekstiin\nkello 11.35 2 kommenttia: Linkit tähän tekstiin\nHedelmäkori!\nkello 16.30 2 kommenttia: Linkit tähän tekstiin\nMoi. Koska mieleni on tyhjä ja luonnonvalon olemassaolo aika olematon, viihdytän teitä nyt sumealla kuvamateriaalilla eteisestäni. Lähtötilanteessa seinät olivat likaisen valkoiset, muovilattia kaamea, naulakko ja ylähylly mäntyiset ja kenkähylly hankintalistan kärjessä. Nyt, lukuisten maalausoperaatioden, raastavan lattianvaihtoprosessin, ihanien löytöjen, pienten ostosten ja suurten pohdintojen jälkeen eteinen on ihan ookoo.\nkello 18.38 1 kommentti: Linkit tähän tekstiin\n329: Pieni lista, jonka tarkoitus on viedä ajatukset pois häpeällisestä epäonnistumisesta.\nTarvitsisin ja etenkin tahtoisin\n- kolme nappia villatakkiin\n- patteri rannekelloon\n- aikuislompakko\n- 100x35cm kuviollista kangasta\n- taistelukoulutus\n- opiskelumotivaatio\n- musta villatakki\n- onnistumisen elämys\n- luonnonkiharat hiukset\nkello 20.18 5 kommenttia: Linkit tähän tekstiin\nTeemat: Listat, Tahtoisisin.\nAamulla harkitsin hetken verran lenkille lähtemistä, mutta sitten hulluus meni ohi ja kaivauduin syvälle sohvan uumeniin katselemaan Aliasta. Se olematon esseekin on käynyt ajoittain mielessä, mutta ikävät akateemiset asiat on naurattavan helppo karkoittaa mielestä keittämällä pannullinen kahvia ja nautiskelemalla se hitaasti suklaata suussa sulatellen.\nMiksi tehdä tänään jotain sellaista, mikä olisi pitänyt tehdä jo eilen, ja joka on yhtä myöhässä myös huomenna?\nkello 17.46 1 kommentti: Linkit tähän tekstiin\nPaljettihuivi.\nNäissä paljeteissa on ylimaailmallisia, maagisia ja mahtavia voimia. Ne ovat vieneet ajatukseni hyvin, hyvin kauas esseistä ja niiden deadlineistä. Niin kauas, että eräskin viimeistään tänään palautettava essee on aivan alkutekijöissään. Alkutekijään eli otsikkoon käytin kuitenkin kokonaisen vartin verran intensiivistä ideointiaikaa ja päädyin seuraavaan: \"Opintojakson päättötehtävä.\"\nPALJETTIHUIVI!\nHäpeäisin ja mahdollisesti myös säälisin itseäni suunnattomasti, ellen omistaisi jotain näin kaunista. Näin säihkyvää ja säteilevää, näin täysin turhamaisuuttani tyydyttävää. Kyllä enemmän on ehdottomasti enemmän.\nkello 20.58 1 kommentti: Linkit tähän tekstiin\nEttekä ikinä arvaa mitä minä olen ostanut!\nEilen olin oikein ahkera ja siivosin koko päivän, lukuunottamatta pieniä ruokataukoja, kahvitaukoja, haaveilutaukoja jne. Tyhjensin myös kylpyhuoneen lavuaarin hajulukon ja let me tell you, se oli äärimmäisen vastenmielinen toimenpide. Niin vastenmielinen, että harhauduin hetkeksi haaveilemaan henkilökohtaisesta mieshenkilöstä joka hoitaisi tällaiset kamaluudet puolestani sillä aikaa, kun itse pyöräyttelisin pullapitkoja. No. Yöllä näinkin sitten unta, jossa olin menossa naimisiin hieman epävarmana idean järkevyydestä ja tunteiden voimakkuudesta, mutta melko hienoon mekkoon pukeutuneena.\nkello 14.04 4 kommenttia: Linkit tähän tekstiin\nTammikuun tuuletusparvekemaisema.\nKas niin. Uuden vuosikymmenen kunniaksi ajattelin uudistaa myös blogia. Aloitan julkaisemalla ensimmäisen kuvan sarjasta \"Kuukausittainen tuuletusparvekemaisema\". Seuraavaksi toivoisin ideoita lukijakunnalta, nyt on elämänne tilaisuus toivoa! Ennen ja jälkeen reportaaseja, haastatteluja, haikuja, videoita Halipulamiehen seikkailuista, vinkkejä ruokasoodan käyttöön siivouksessa, suklaisia reseptejä, jotain ihan muuta?\nps. arvoisat anonyymit, olkaa ystävällisiä ja liittäkää nimi(merkki) viestiinne.\npps. Ulkoasun muutos oli vahinko, että voikin yhdellä klikkauksella pilata ja kadottaa kaiken! Rumahan tämä nyt on, mutta näillä mennään kunnes keksin kuinka entisen saa takaisin.\nkello 16.33 10 kommenttia: Linkit tähän tekstiin\nTeemat: arki, kuukausittainen tuuletusparvekemaisema\nVuosi vaihtui ihanien naisten kanssa pitkän kaavan mukaan yökyläillen: pyjamista ei poistuttu pariin päivään, jääkaapin ovi kävi tiuhaan ja tv:ssä pyörivät lapsuusvuosilta tutut hittisarjat Ruusun aika ja Blondi tuli taloon. Ja jos välillä vähän itkettiinkin, niin naurua ja sokeria oli enemmän.\nRyhdistäytyminen alkakoon huomenna, maanantai on hyvä päivä aloittaa parempi elämä. Nyt on kuitenkin vielä ilta aikaa käpertyä sohvan nurkkaan -adios!\nps. Katsokaa! Minusta muffinssien/muffinien onnistunut kohoaminen ennustaa parempaa tulevaisuutta kuin mihin yksikään tina koskaan kykenisi, tervetuloa 2011!\nkello 21.10 Ei kommentteja: Linkit tähän tekstiin", "timestamp": "2017-12-15T06:28:23Z", "url": "http://ellallaa.blogspot.com/2011/01/"}