{"text": "Lundström luopuu merkittävimmistä luottamuspaikoistaan\n27.4.2018 27.4.2018 Mika Kortelainen\nSalon Kaupunginhallituksen 1 varapuheenjohtaja ja Varsinais-Suomen Kokoomuksen varapuheenjohtaja Sanna Lundström (kok) eroaa kaikista muista luottamustehtävistään Salon kaupunginvaltuuston jäsenyyttä lukuun ottamatta 1.6.2018 alkaen.\n”Siirryn KPMG Oy:n palvelukseen. Tulevan työnantajani toiminta kansainvälisessä verkostossa ja siitä johtuvat riippumattomuussäännökset edellyttävät, että luovun suurelta osin luottamustoimistani.\nOlen hyvin kiitollinen kokoomuslaisille niistä monista merkittävistä tehtävistä, joihin olen saanut luottamuksen heiltä. Viimeiset vuodet olen pistänyt paljon aikaani ja tarmoani niin Salon kuin Salon Kokoomuksen kehittämiseen – nyt on aika muulle.\nJatkan siis rivijäsenenä Salon kaupunginvaltuustossa, joten tulen jatkossakin ottamaan kantaa ja päättämään yhteisistä asioistamme. Puheenvuoroni valtuustossa tuskin ainakaan lyhenevät tämän myötä, Lundström toteaa.”\nSalossa 27.4.2018\nKokoomuksen Salon Kunnallisjärjestö pj\n041 502 4762\nKokoomuksen Salon Kunnallisjärjestön puheenjohtaja\nPrevious Julkilausuma kielten opetuksen lisäämiseksi Salossa\nNext Henkilövalintoja", "timestamp": "2019-10-18T23:13:54Z", "url": "http://www.salonkokoomus.com/lundstrom-luopuu-merkittavimmista-luottamuspaikoistaan/"}