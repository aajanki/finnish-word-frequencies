{"text": "Nooralotta Neziri kaatui pää edellä aitaan, kertoi dramaattisesta tilanteesta makuuasennossa: ”En pysty seisomaan” - Yleisurheilu - Ilta-Sanomat\nNooralotta Neziri kaatui pää edellä aitaan, kertoi dramaattisesta tilanteesta makuuasennossa: ”En pysty seisom\nNooralotta Neziri kaatui pää edellä aitaan, kertoi dramaattisesta tilanteesta makuuasennossa: ”En pysty seisomaan”\nNooralotta Neziri jäi radan pintaan makaamaan kaatumisensa jälkeen. (KUVA: Sari Gustafsson)\nJulkaistu: 4.6.2017 17:33 , Päivitetty: 4.6.2017 18:18\nNooralotta Neziri kaatui rajusti kauden avauskisassaan Karjaan Tähtikisoissa.\nNooralotta Nezirinhttps://www.is.fi/haku/?query=nooralotta+nezirin kauden avaus Karjaan Tähtikisoissa päättyi dramaattisesti. 100 metrin aitojen SE-nainen kompastui seitsemänteen aitaan ja löi päänsä ensin aitaan ja sen jälkeen maahan.\nLääkintämiehet taluttivat Nezirin paikattavaksi, ja hän sai pitkään ensiapua. Nezirin päähän tuli verta vuotava haava, ja lisäksi hän satutti kyntensä pahoin. Kynsi oli miltei irti, ja lääkintämiehet laastaroivat sen. Neziri piteli jääpussia otsallaan.\nNezirin otsaan jäi pieni vekki. Hän piteli jääpussia otsallaan. (KUVA: Sari Gustafsson)\n– Se oli sellainen tilanne, että yritin repiä eroa. Ilmeisesti takajalka kolahti aitaan. Löin pään aitaan ja maahan. Jalat lähti alta, Neziri sanoi.\nMitä mielessä liikkui kaatumisen jälkeen?\n– Siinä oli ihan sekaisin. Tuntui että oksennan. Ja sitten tuli kunnon ketutus.\nNeziri antoi rajun kaatumisensa jälkeen haastatteluja makuulta, sillä häntä huimasi. Otsassa ja kynnessä oli laastarit.\n– Pieni aivotärähdys. En pysty seisomaan, Neziri sanoi.\n– Vielä hieman epätodellinen olo.\nNooralotta Nezirin valmentaja Jussi Ihamäkihttps://www.is.fi/haku/?query=jussi+ihamaki kuvasi dramaattisen kisan katsomosta ja julkaisi videon suojattinsa turmasta Twitterissä:\nDramaattinen juoksu katsomosta kuvattuna... #hurdleshttps://twitter.com/hashtag/hurdles?src=hash #yleisurheiluhttps://twitter.com/hashtag/yleisurheilu?src=hash #Raaseporihttps://twitter.com/hashtag/Raasepori?src=hash pic.twitter.com/bWlAqJrbUxhttps://t.co/bWlAqJrbUx\n— Jussi Ihamäki (@jussiihamaki) June 4, 2017https://twitter.com/jussiihamaki/status/871384369826594817\nJos video ei näy selaimessasi, katso se täältähttps://twitter.com/jussiihamaki/status/871384369826594817.\nJuttua päivitetty klo 18.15. Lisätty video tapahtumasta.\nMaisa Soininen, Karjaa\n100 metrin aitojen tulokset\n100 m aidat, 1. juoksun A-erä (+0,6):\n1) Claudia Heunis Etelä-Afrikka 13,48, 2) Reetta Hurske TampPy 13,57 (kkk), 3) Lotta Harala TampPy 13,77, 4) Viivi Avikainen LahdA 13,78, 5) Saga Kivekäs EspTa 13,92. Nooralotta Neziri TuUL keskeytti. B-erä (–0,3): 1) Janette Rinne HKV 14,65.", "timestamp": "2019-11-20T14:43:45Z", "url": "https://www.is.fi/yleisurheilu/art-2000005240285.html"}