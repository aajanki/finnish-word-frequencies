{"text": "Microsoftille jättisakot EU:lta - Talous - Uutiset - MTV.fi\n(Päivitetty 25.03.2004 02:33)\nMicrosoft on saanut EU-komissiolta ennätysmäiset 497 miljoonan euron sakot. Microsoftin on 90 päivän sisällä järjestettävä, että Windows-käyttöjärjestelmää voidaan myydä myös ilman Windows Media Playeria.\nEU:n komissio on asettanut ohjelmistoyhtiö Microsoftille 497 miljoonan euron rangaistuksen määräävän markkina-aseman väärinkäytöstä. Kyseessä on suurin rangaistus, jonka EU on koskaan antanut. Lisäksi komissio odottaa amerikkalaisyhtiön tarjoavan kolmen kuukauden kuluessa Windows-käyttöjärjestelmästään version, jossa ei ole mukana kuvan katseluun tarkoitettua Media Playeria. Mainos (uutinen jatkuu alla)\nMuut lisäehdot yhtiön on täytettävä neljän kuukauden kuluessa. Myös niillä yritetään helpottaa kilpailevia tuotteita tarjoavien yritysten pääsyä markkinoille. Kilpailukomissaari Mario Monti sanoi tiedotteessaan päätöksen palauttavan reilun kilpailun markkinoille. Päätös oli julkisuudessa jo ennakkoon olleiden tietojen mukainen. Amerikkalainen Microsoft on jo aiemmin ilmoittanut valittavansa päätöksestä. (MTV3-STT-Reuters-DPA)\nEKP vihjasi koronlaskusta", "timestamp": "2017-01-18T07:15:05Z", "url": "http://m.mtv.fi/uutiset/talous/artikkeli/microsoftille-jattisakot-eu-lta/2120604"}