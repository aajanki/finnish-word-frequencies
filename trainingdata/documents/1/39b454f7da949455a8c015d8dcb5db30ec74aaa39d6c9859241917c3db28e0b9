{"text": "Luukkaan 2 - Raamattu [Raamattu 1776]\nLuukkaan 2\nMutta niinä päivinä tapahtui, että käsky kävi ulos keisrilta Augustukselta, että kaikki maailma piti verolliseksi laskettaman.\nJa tämä veron-laskemus oli ensimmäinen, joka tapahtui silloin, kun Kyrenius oli maaherra Syriassa.\nJa kukin meni kaupunkiinsa antamaan itsiänsä arvattaa.\nNiin myös Joseph Galileasta, Natsaretin kaupungista, meni ylös Juudeaan, Davidin kaupunkiin, joka kutsutaan Betlehem, (sillä hän oli Davidin huoneesta ja suvusta)\nAntamaan itsiänsä arvattaa, Marian, kihlatun emäntänsä kanssa, joka raskas oli.\nNiin tapahtui heidän siellä ollessaan , että hänen synnyttämisensä päivät tulivat täytetyksi,\nJa hän synnytti pojan, esikoisensa, ja kapaloitsi hänen ja pani seimeen, ettei heillä ollut siaa majassa.\nJa paimenet valvoivat siinä paikkakunnassa ja vartioitsivat yöllä laumaansa.\nJa katso, Herran enkeli seisoi heidän tykönänsä ja Herran kirkkaus ympäri valaitsi heitä, ja he suuresti peljästyivät.\nJa enkeli sanoi heille: älkäät peljätkö! sillä katso, minä ilmoitan teille suuren ilon, joka on tuleva kaikelle kansalle:\nTeille on tänäpäivänä syntynyt vapahtaja, joka on Kristus, Herra, Davidin kaupungissa.\nJa tämä on teille merkiksi: te löydätte lapsen kapaloituna makaavan seimessä.\nJa kohta oli enkelin kanssa suuri taivaalisen sotaväen joukko, jotka kiittivät Jumalaa ja sanoivat:\nKunnia olkoon Jumalalle korkeudessa, ja maassa rauha, ja ihmisille hyvä tahto!\nJa tapahtui, että enkelit menivät heidän tyköänsä taivaaseen, niin ne paimenet puhuivat keskenänsä: käykäämme Betlehemiin ja katsokaamme sitä mikä tapahtunut on, jonka Herra meille ilmoitti.\nJa he tulivat kiiruhtain, ja löysivät Marian ja Josephin, niin myös lapsen, joka makasi seimessä.\nKuin he tämän nähneet olivat, julistivat he sen sanoman, joka heille tästä lapsesta sanottu oli,\nJa kaikki, jotka sen kuulivat, ihmettelivät niitä, mitä heille paimenilta sanottu oli.\nMutta Maria kätki kaikki nämät sanat, tutkistellen sydämessänsä,\nJa paimenet palasivat, ylistäin ja kunnioittain Jumalaa kaikista, mitä he kuulleet ja nähneet olivat, niinkuin heille sanottu oli.\nJa kuin kahdeksan päivää kulunut oli, että lapsi piti ympärileikattaman, kutsuttiin hänen nimensä Jesus, joka niin oli enkeliltä kutsuttu jo ennen kuin hän sikisi äitinsä kohdussa.\nJa kuin heidän puhdistuspäivänsä olivat täytetyt Moseksen lain jälkeen, veivät he hänet Jerusalemiin, asettaaksensa häntä Herran eteen,\n(Niinkuin kirjoitettu on Herran laissa: kaikki miehenpuoli, joka ensin avaa äitinsä kohdun, pitää kutsuttaman Herralle pyhäksi,)\nJa uhrataksensa, niinkuin sanottu on Herran laissa, pari mettistä eli kaksi kyhkyläisen poikaa.\nJa katso, mies oli Jerusalemissa, jonka nimi oli Simeon: tämä oli hurskas ja jumalinen mies, odottain Israelin lohdutusta, ja Pyhä Henki oli hänessä.\nJa hänelle oli sanottu Pyhältä Hengeltä, ettei hänen pitänyt ennen kuolemaa näkemän, kuin hän näkis Herran Kristuksen.\nJa hän tuli Hengen kautta templiin. Ja kuin vanhemmat toivat lapsen Jesuksen sisälle, tehdäksensä hänen edestänsä lain tavan jälkeen,\nNiin hän otti hänen syliinsä, ja kiitti Jumalaa ja sanoi:\nNyt sinä, Herra, lasket palvelias rauhaan menemään, sanas jälkeen;\nSillä minun silmäni ovat nähneet sinun autuutes,\nJonka sinä valmistit kaikkein kansain eteen,\nValkeudeksi valistamaan pakanoita ja sinun kansas Israelin kunniaksi.\nJa Joseph ja hänen äitinsä ihmettelivät niitä, joita hänestä sanottiin.\nSimeon siunasi heitä ja sanoi Marialle, hänen äidillensä: katso, tämä on pantu lankeemiseksi ja nousemiseksi monelle Israelissa, ja merkiksi, jota vastaan sanotaan:\n(Ja sinunkin sielus lävitse pitää miekan käymän:) että monen sydämen ajatukset ilmoitettaisiin.\nJa Anna prophetissa, Phanuelin tytär, Asserin suvusta, se oli joutunut pitkälle ijälle ja elänyt miehensä kanssa seitsemän ajastaikaa neitsyestänsä,\nJa oli leskenä lähes neljäyhdeksättäkymmentä ajastaikaa, ja ei lähtenyt templistä, palvelemasta Jumalaa paastoissa ja rukouksissa yötä ja päivää.\nJa tämä tuli sillä hetkellä siihen ja kunnioitti myös Herraa, ja puhui hänestä kaikille, jotka lunastusta Jerusalemissa odottivat.\nJa sittekuin he olivat kaikki tehneet Herran lain jälkeen, palasivat he Galileaan, kaupunkiinsa Natsaretiin.\nMutta lapsi kasvoi ja vahvistui hengessä, ja täytettiin viisaudella, ja Jumalan armo oli hänen kanssansa.", "timestamp": "2020-01-24T05:48:36Z", "url": "https://www.beblia.com/pages/main.aspx?Language=Finnish1776&Book=42&Chapter=2"}