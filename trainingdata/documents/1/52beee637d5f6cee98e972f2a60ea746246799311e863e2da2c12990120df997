{"text": "Täysillä lomatunnelmaan! | The Baltic Guide OnlineThe Baltic Guide Online\nSuomalainen haitarivirtuoosi Kimmo Pohjonen esiintyy lauantaina Pärnussa\nViron kansallismuseo juhlii sunnuntaina 110-vuotisjuhliaan – tarjolla 110-kiloinen kakku\nJuhlafestivaali tuo Tallinnaan jazzin huippunimiä\nLauantaina vietetään Pärnu-päivää – kaupunki on täynnä ohjelmaa kaikenikäisille\nViljandin kansanmusiikkifestivaali\nTäysillä lomatunnelmaan!\n”Nastaa menoa luvassa!” – radiotoimittaja Njassa kertoo vinkit tänään alkavalle Tallinn Music Weekille\nMartin markkinoille, nääs\nGeorg Ots saa Tallinnaan nimikkoraitiovaunun\nAhhaa-tiedekeskus avattiin remontin jälkeen\nKäy keikalla!\nPatarein vankilaan perustetaan kommunismin uhrien museo\nGeorg Otsille muistomerkki Tallinnaan\nRuotsalainen Victor Crone edustaa Viroa Euroviisuissa\n3.4.2019 | Kulttuuri\nViron urheilukesässä mennään maalla, merellä ja ilmassa. Huhtikuussa melotaan Võhandun maraton, heinäkuussa kaasutellaan Rally Estonia ja saman kuun päätteeksi joogataan Haapsalussa.\nKesällä kaasutellaan, joogataan ja purjehditaan.\nVirolaiset ovat innokasta urheilukansaa, ja erilaisia urheilutapahtumia riittää koko kesäkaudelle. Tapahtumia on pienistä kyläkisoista maailmanluokan suurtapahtumiin.\nKun jäät ovat sulaneet, melojat suuntaavat kanootin nokan Võhandun maratonille 20.4. Sadan kilometrin melontasavotta Etelä-Viron Võrun Tamulajärveltä Peipsijärvelle on todellinen elämys.\nTallinnan kaduilla on naisenergiaa 18.5., kun kaupungissa juostaan perinteinen Tallink Maijooks. Juoksemista voi jatkaa Narvassa 8.6. puolimaratonilla.\nKesäkuun toinen viikonloppu 8.–9.6. edetään maalla ja ilmassa. Etelä-Virossa Viron ilmailumuseossa järjestetään näyttävät ilmailupäivät komeine lentonäytöksineen.\nItä-Viron Kiviõlissa puolestaan ajetaan täysillä kaksipyöräisillä ja sivuvaunullisilla pyörillä Motofestivalilla. Moottorin pärinä jatkuu 29.–30.6. Pärnussa Estonia Grand Prix’ssä.\nEtelä-Viron sorateillä kaasutellaan 12.–14.7. Rally Estonia, jonka haaveena on päästä ralliautoilun WRC-sarjaan. Siksi kilpailu on tänä vuonna virallinen WRC-promootioralli. Hieman leppoisampaa pärinää on luvassa motoristien kokoontumisajossa Jõgevatreffillä 25.–28.7.\nHuikeassa ympäristössä, Haapsalun piispanlinnan raunioiden ympäröimänä järjestettävällä Joogafestivaalilla 27.–28.7. saa mielenrauhaa sekä keho että mieli.\nLiiku polulla tai asfaltilla:\n21.4. Pärnun lähellä Häädemeestessä on polkujuoksutapahtuma Dune Race.\nAlkusyksyn suurtapahtuma on Tallinnan maraton 6.–8.9.\nSuloinen suvi syöden\nViron muutenkin yhä monipuolisemmaksi kehittyvä ravintola- ja kahvilakulttuuri pääsee kesäkuukausina täyteen loistoon, kun erilaiset kesäiset ruokapaikat avaavat ovensa ja terassit kutsuvat nauttimaan auringosta.\nOman lisänsä antavat ruokaan liittyvät kesätapahtumat ja muut yhteisölliset tapahtumat, joissa ruualla on tärkeä osa.\nKesäpääkaupunki Pärnussa vietetään ravintolaviikkoa 6.–14. huhtikuuta.\nSaarenmaan pääkaupungissa Kuressaaressa on hyväntuulinen katufestivaali 25.5., jossa leppoisaan yhdessäoloon yhdistyvät herkulliset katuruokapisteet.\nHaapsalun kesäidylli käynnistyy Italian viinijuhlilla 31.5.–1.6., jolloin luvassa on muun muassa italialaisten viinien maistatusta kaupungin kahviloissa.\nPuhtaasti katuruokaan keskitytään Tarton katuruokafestivaaleilla 15.–16.6. Persoonallista ruokaa ryydittää samaan aikaan järjestettävä TaDaa!-katutaidefestivaali.\nKotikahvilapäivät ovat Virossa huippusuosittuja. Suosio käynnistyi Hiidenmaalta, jonka 1.–4.8. järjestettävät kotikahvilapäivät ovat klassikko. Kotikahvilapäiviä on läpi kesän ympäri maata, joten Virossa matkatessa kannattaa pitää silmät auki.\nViron suuri musiikkikesä\nSaisiko olla etnoa? Maistuisiko jazz tai blues? Tai ehkä kuitenkin oopperaa uljaissa puitteissa?\nTaitaa olla niin, että mitä ei Viron musiikkikesässä ole, sitä ei tarvita. Sen verran monipuolinen on pienen kulttuurimaan musiikkitapahtumien kattaus.\nMusiikkitapahtumista suurin ja sykähdyttävin on tietysti laulu- ja tanssijuhla 4.–7.7. Tallinnassa\nVirolaisesta kulttuurista ammentavat myös lukuisat perinnemusiikkijuhlat. 28.–29.6. Etelä-Viron Värskassa järjestetään Seto Folk. Hiidenmaan Kassarissa perinnemusiikki soi Hiiu Folkissa 18.–21.7.\nViljandin 28. kertaa järjestettävä perinnemusiikkifestivaali (25.–28.7.) on alan megatapahtuma. Etno-kauden voi päättää merenrantakylä Käsmun Viru Folkiin 9.–11.8.\nKlassisen musiikin ystävä voi hänkin tehdä monipuolisen kierroksen ympäri Viroa. Haapsalussa juhlitaan kaupungissa aikanaan lomaillutta säveltäjämestaria Tšaikovski-festivaalilla 27.–20.6. Saarenmaan Kuressaaren piispanlinna muuttuu oopperapäivien näyttämöksi 23.–27.7.\nKenties eksoottisin klassisen musiikin tapahtuma on Etelä-Virossa, Otepään Leigon kylässä järjestettävä Leigon järvimusiikkijuhla 31.7.–3.8. Leigossa konserttilava kelluu järvellä.\nHansakaupunkien perinne on Virossa vahva. Keskiaikaista tunnelmaa – ja myös sen ajan musiikkia – tarjoavat Hansapäivät Viljandissa (7.–8.6.), Pärnussa (28.–30.6.) ja Tartossa (20.–21.7.).\nVirossa esiintyy kesällä megatähtiä maailmalta.\nBon Jovi, 2.6., Laulukenttä, Tallinna\nSting, 12.6., Saku Suurhall, Tallinna\nMetallica, 18.7. Raadin lentokenttä, Tartto\nAndrea Bocelli, 20.8., Laulukenttä, Tallinna\nMiten tapahtumiin pääsee?\nVirossa paikasta toiseen liikkuminen on helppoa ja nopeaa. Julkinen liikenne toimii hyvin ja on erittäin edullista.\nKevään ja kesän tapahtumia ympäri Viroa\n6.–14.4. Pärnun ravintolaviikko\n20.4. Melontakilpailu Võhandu maraton, Võru\n21.4. Dune Race -polkujuoksutapahtuma, Häädemeeste\n26.–28.4. Kauhu- ja fantasiaelokuvien festivaali HÕFF, Haapsalu\n27.4.–5.5. Balettifestivaali, Jõhvi\n18.5. Tallink Maijooks -juoksutapahtuma naisille, Tallinna\n25.5. Kuressaaren katufestivaali, Saarenmaa\n31.5.–1.6. Italian viinijuhlat, Haapsalu\n8.–9.6. Kiviõli Motofestival, Kiviõli\n8.–9.6. Viron ilmailupäivät, Kastre\n15.–16.6. Katuruokafestivaali, Tartto\n20.–23.6. Juu jääb -musiikkifestivaali, Muhu\n23.6. Tynnyrimarkkinat, Avinurme\n27.6.–30.6. Klassisen musiikin Tšaikovski-festivaali, Haapsalu\n28.–30.6. Hansapäivät, Pärnu\n29.–30.6. Estonian Grand Prix -moottoriurheilutapahtuma, Pärnu\n11.–14.7. I Land Sound -elämysfestivaali, Illuka\n12.–14.7. Rally Estonia, Etelä-Viro\n12.–14.7. Merijuhla, Kihnu\n12.–14.7. American Beauty Car Show, Haapsalu\n13.–20.7. Muhu Väin -purjehdusregatta, Muhu\n15.–21.7. Musiikkifestivaali, Pärnu\n18.–21.7. Hiiu Folk -kansanmusiikkifestivaali, Kassari\n20.–21.7. Hansapäivät, Tartto\n21.7. Avoimien maatilojen päivä, eri puolilla Viroa\n23.–27.7. Oopperapäivät, Saarenmaa\n25.–28.7. Motoristien kokoontumisajo Jõgevatreff, Jõgeva\n25.–28.7. Kansanmusiikkifestivaali, Viljandi\n27.–28.7. Joogafestivaali, Haapsalu\n31.7.–3.8. Leigon järvimusiikkijuhla, Otepää\n1.–4.8. Kotikahvilapäivät, Hiidenmaa\n31.7.–3.8. Järvimusiikkijuhlat, Leigo\n2.–4.8. Blues-festivaali Augustibluus, Haapsalu\n2.–4.8. Intsikurmun musiikkifestivaali, Põlva\n3.8. Setomaan kuningaskunnan päivä, Küllätüvan kylä\n9.–11.8. Viru Folk -kansanmusiikkifestivaali, Käsmu\n28.8.–14.9. Oopperapäivät, Narva\n5.–15.9. Saarenmaan ruokafestivaali ja katupiknik, Kuressaare\n6.–8.9. Tallinnan maraton\n14.9. Sipulitien kotikahviloiden päivä, Alatskivi\nKatso lisää: visitestonia.com/fi\nRahoittaja: Euroopan aluekehitysrahasto\nFacebook: visitestonia\nInstagram: visitestonia\nKuvat Visit Estonia, ellei muuta mainita.\nKuvat: Joogafestival, Markus Sein, Meeli Küttim, Intsikurmu Festival\n16.4.2019 | Kulttuuri\nVerkkouutinen: Suomalainen haitarivirtuoosi Kimmo Pohjonen esiintyy lauantaina Pärnussa\nSuomalainen harmonikkataiteilija Kimmo Pohjonen esiintyy lauantaina 20. huhtikuuta Pärnussa. Pohjonen on Virossa suosittu artisti, joka on esiintynyt Pärnussakin aikaisemmin. Vuonna … Lue lisää\n13.4.2019 | Kulttuuri\nVerkkouutinen: Viron kansallismuseo juhlii sunnuntaina 110-vuotisjuhliaan – tarjolla 110-kiloinen kakku\nViron kansallismuseo, Tartossa sijaitseva Eesti Rahva Muuseum, juhlii sunnuntaina 110-vuotiasta olemassaoloaan. Museo on siis ollut olemassa jo paljon kauemmin kuin … Lue lisää\n12.4.2019 | Kulttuuri\nLegendaarinen Jazzkaar-festivaali järjestetään huhtikuussa jo 30. kerran. ”Kyllä se oli Joe Zawinulin tuleminen Tallinnaan 1994 ja festivaalin onnistuminen muutenkin”, … Lue lisää\n8.4.2019 | Historia\nHiidenmaalainen nuorukainen sekoitti suomalaisneitokaisten päät sata vuotta sitten. “Mitä varten sinä valloitit minun nuoren sydämen. En saa rauhaa missään. … Lue lisää\n6.4.2019 | Kulttuuri\nVerkkouutinen: Lauantaina vietetään Pärnu-päivää – kaupunki on täynnä ohjelmaa kaikenikäisille\nLauantaina 6. huhtikuuta järjestetään perinteinen Pärnu-päivä. Keskustan eri kohteissa on tarjolla monipuolista ohjelmaa koko päivän ajan. Itsenäisyydenaukiolla (entinen Rüütlinaukio) voi … Lue lisää\nAdvertoriaali Vuosittain heinäkuussa Viljandin linnamäellä ja keskustassa järjestettävä kansanmusiikkifestivaali ilmentää vahvasti yhtä erityistä, 1990-luvun alussa leviämään alkanutta ajattelutapaa. Tämä … Lue lisää\n25.3.2019 | Kulttuuri\nVerkkouutinen: ”Nastaa menoa luvassa!” – radiotoimittaja Njassa kertoo vinkit tänään alkavalle Tallinn Music Weekille\nRadiotoimittaja Njassa eli Jyrki Jantunen on kokenut Tallinn Music Week -kävijä. Mies kertoo TMW:n kuuluvan keväiseen ohjelmaan jo viiden vuoden … Lue lisää\nViro virtaa huhtikuussa Tampereelle. Jos ei huhtikuussa pääse matkustamaan Viroon, voi ainakin mennä Tampereelle. Virolaista kulttuuria monipuolisesti esittelevät Martin … Lue lisää", "timestamp": "2019-04-26T05:46:33Z", "url": "http://balticguide.ee/taysilla-lomatunnelmaan/"}