{"text": "Tietoa | Valtone Oy\nCD-monistus — CD-Painatus\nSävellämme, sovitamme ja orkestroimme musiikkia pääasiassa videopeleihin, elokuviin, videoon, multimediaan, teatteriin ja peleihin, mutta asiakkainamme on ollut myös mm. iskelmäartisteja.\nVideopeli- ja elokuvamusiikissa pääpaino on sinfoniaorkesterille tehdyissä teoksissa, mutta tarpeen mukaan teemme myös elektronista tai akustisin soittimin esitettyä musiikkia. Leijonanosan sävellyksistämme tekee kansainvälisestikin tunnustettu ja palkittu säveltäjä Jonne Valtonen.\nMeille on erittäin tärkeää, että tekemämme musiikki on taiteellisesti ja teknisesti korkealaatuista, sekä tarkoitukseen sopivaa. Näin ollen elokuvan rakkauskohtaukseen soivat romanttiset jouset kun taas videopelin Afrikka-tason taustalla soivat villit etniset rummut! Etsimme oikeat muusikot vaikka kiven takaa, ja väännämme mikserimme nappulat vaikka ylösalaisin taataksemme kuulijalle parhaan mahdollisen elämyksen!\nMusiikin lisäksi voimme toteuttaa myös ääniefektit ja ääniambienssin elävään kuvaan ja peleihin.\nÄänitysstudiomme sijaitsee Turun keskustassa ja se on oman tuotantomme lisäksi vuokrattavissa esim. albumien tekoa varten. Vuosien varrella äänitysstudiomme palveluja ovat käyttäneet artistit hardcorebändeistä tangokuninkaallisiin.\nKalustomme on kansainvälistä tasoa: ProTools HD3+iso läjä plugareita, Lavry- ja Apogee-muuntimet, sekä mm. Neve-, Chandler-, Focusrite-etuasteet, Lexiconin 224XL-vuosikertakaiku jne. Mikrofoniarsenaalikin on melkoinen, joten loppuäänitteen laatu ei ole laitteista kiinni.\nÄänityksistä ja miksauksista vastaa pääosin Timo Haanpää, jonka äänitysfilosofia on “kiireettä rennossa fiiliksessä”. Erillisellä sopimuksella Y-tunnuksellisilla yrityksillä ja yhteisöillä on mahdollisuus ostaa studioaikaa ilman äänittäjää.\nTarvittaessa voimme myös hoitaa studiomuusikoiden buukkaukset puolestasi.\nMeidän kauttamme onnistuu myös CD-monistus edullisesti ja jopa CD-kansien graafinen suunnittelu! Ota yhteyttä ja kysy lisää!\n© Valtone Oy | info@valtone.com | +358 2 2500 358", "timestamp": "2019-08-18T22:11:46Z", "url": "http://www.valtone.com/info/"}