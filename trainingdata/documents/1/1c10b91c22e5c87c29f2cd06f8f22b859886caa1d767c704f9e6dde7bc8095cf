{"text": "Dewulf esittelee uuden ZBII porkkanannostokoneen! | Avagro Oy\nEtusivu Uutiset Dewulf esittelee uuden ZBII porkkanannostokoneen!\nDewulf esittelee uuden ZBII porkkanannostokoneen!\nDewulf esittelee uuden ZBII porkkanannostokoneen\nDewulf esittelee uuden mallin ZBII porkkanannostokoneesta. Uudistettu ZBII on 2-rivinen, naatista nostava, ajettava säiliökone, jossa yhdistyvät voima, tuotteen hyvä laatu sekä nostokapasiteetti. ZBII nostaa puhdasta laadukasta porkkanaa yli 4,5 ha/pv.\nVaikka ensin katse kiinnittyykin koneen uudistettuun muotoiluun, suurin osa uuteen malliin tehdyistä muutoksista on kuitenkin parannuksia, jotka on tehty helpottamaan huoltoa ja työn sujuvuutta. Huoltomiehen näkökulmasta konetta voidaan kuvailla \"helppopääsyiseksi\". Moottoritila, suodattimet ja polttoainetankit ovat käden ulottuvilla, mikä helpottaa päivittäisiä tarkastuksia ja huoltotoimia. Scania DC9 Tier 4 Final moottorin teho on 350 hevosvoimaa ja maksimikierroksilla 1600 rpm tällä moottorilla saavutetaan suurempi tuotto pienemmällä polttoaineen kulutuksella.\nMyös nostopäähän on uudessa mallissa tehty lukuisia parannuksia. Koneessa on kaksi erillistä nostoyksikköä ja molempiin omat listinterät, mikä säilyttää nostopään tasapainossa myös suurilla nopeuksilla. Nostopään hydraulisia torpedoja on parannettu erilaisilla vaihdettavilla kärjillä. Lisävarusteena koneeseen on myös saatavilla hydraulisesti taittuvat ulommat torbedot, jotka helpottavat nostoa silloin kun uloimman penkin reuna on painunut. Myös nostopään huoltoa on pyritty helpottamaan esimerkiksi hihnojen vaihtoa helpottamalla, listinten laakerit ovat lialta ja kosteudelta suojattuja, markkinoiden pitkäkestoisimpia laakereita.\nNostopään automaatio vähentää kuljettajan työtä ja lisää ajomukavuutta. Samoin automaattinen keskusvoitelu antaa sinulle enemmän aikaa keskittyä itse nostotyöhön sesonkiaikana. Koneessa on tehokas puhdistukoneisto, kaksi erillistä täristimin varustettua nostomattoa joiden nopeutta voidaan säätää, kaksi siilimattoa joiden nopeutta ja kallistusta voidaan säätää myös koneen päältä. Sen lisäksi että ohjaamosta on erittäin hyvä näkyvyys nostopäähän, neljä kameraa kertovat kuljettajalle myös mitä tapahtuu muualla koneessa.", "timestamp": "2020-08-11T00:15:37Z", "url": "http://www.avagro.fi/uutiset/dewulf-esittelee-uuden-zbii-porkkanannostokoneen"}