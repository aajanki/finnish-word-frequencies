{"text": "Kalkkisten kanava – Wikipedia\nKoordinaatit: 61.2897°N, 25.5885°E\nM/S Suometar Kalkkisten kanavassa\nKalkkisten kanava on Asikkalassa sijaitseva Päijänteen ja Kymijoen alkuosan yhdistävä automaatti- ja osin kauko-ohjattava kanava. Kymijoki virtaa pian Ruotsalaiseen viiden kilometrin jälkeen. Se ohittaa 700 metriä etelämpänä virtaavan Kalkkistenkosken, joka on vajaa 300 metriä pitkä. Koskessa vesi putoaa karttojen mukaan noin 0,8 metriä [1]. Kanava on valmistunut vuonna 1878. Kanavahankkeesta oli keskusteltu jo 1850-luvulla, mutta kanavan rakentaminen aloitettiin vasta vuonna 1875. Kalkkisten kanava uusittiin uittokanavaksi [2] vuosina 1961–1964. Kanava on 1 315 metriä pitkä ja sen 500 metriä pitkä sulku on pisin Euroopan makeanveden kanavista.[3]. Vedenpintojen korkeusero sulussa on 0,90–1,15 metriä.\n↑ Karttapaikka: Kalkkisten kanava (sijainti maastokartalla) Helsinki: Maanmittauslaitos. Viitattu 19.6.2019.\n↑ \"KALKKINEN - Historian havinaa:\" - Kalkkisten historia: Historian lehdiltä poimittua 26.12.2008\nLiikennevirasto: Kalkkisten kanava\nSuomen kanavat – Kalkkinen\nNoudettu kohteesta ”https://fi.wikipedia.org/w/index.php?title=Kalkkisten_kanava&oldid=18226688”\nSivua on viimeksi muutettu 19. kesäkuuta 2019 kello 17.36.", "timestamp": "2019-08-21T18:37:05Z", "url": "https://fi.wikipedia.org/wiki/Kalkkisten_kanava"}