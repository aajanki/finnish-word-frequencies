{"text": "Poliisi haki aggressiivisen naisen kaapista - Keskisuomalainen\nKotimaa 31.01.2015 19:14\nPoliisi haki aggressiivisen naisen kaapista\nPoliisipartio sai ilmoituksen anastetusta henkilöautosta Punkalaitumella lauantaina aamulla.\nKun poliisi saapui rikospaikalle, oli luvattomasti käyttöön otettu auto palautettu paikalleen. Tekijäksi epäilty nuori naiskaksikko oli paennut poliisia yksityisasuntoon. Toinen naisista oli asunnon makuuhuoneen vaatekaapissa poliisia piilossa.\nTeosta epäillyt ovat alle 20-vuotiaita ja he olivat tekohetkellä päihtyneitä. Kummallakaan heistä ei ole henkilöauton kuljettamiseen oikeuttavaa ajokorttia. Aggressiivisesti ja yhteistyöhaluttomasti käyttäytyneet nuoret naiset kuljetettiin verikokeisiin ja tämän jälkeen poliisiasemalle.", "timestamp": "2019-12-06T06:50:18Z", "url": "https://www.ksml.fi/kotimaa/Poliisi-haki-aggressiivisen-naisen-kaapista/350549"}