{"text": "Myös Firefox hyödyntää näytönohjaimen tehoja - AfterDawn\nAfterDawn > Uutiset > Myös Firefox hyödyntää näytönohjaimen tehoja\nMyös Firefox hyödyntää näytönohjaimen tehoja\nKirjoittaja Kaarlo Räihä @ 25.11.2009 11:11 Kommentteja (12)\nViime viikolla Microsoft esitteli PDC-tapahtumassa tulevaa Internet Explorer 9 -selainta, joka osaa mm. hyödyntää näytönohjainta sivuja renderöidessä. Viikonloppuna tulleen tiedon mukaan Microsoft ei ole kuitenkaan ainoa ominaisuutta työstävä taho, vaan myös Firefox-selaimen kehittäjät työskentelevät saman asian kimpussa.\nFirefoxin kehityksessä aktiivisesti mukana oleva Bas Schouten julkaisi viikonloppuna uuden version Firefox 3.7 Alpha 1 -selaimesta, joka osaa hyödyntää graafisen sisällön näyttämisessä Microsoftin tuoretta Direct2D-rajapintaa.\nSchoutenin omien mittauksien mukaan joidenkin sivujen renderöinti nopeutui Direct2D:n käyttämisen myötä selvästi, mutta joillain sivuilla eroja nykyiseen ei voi havaita. Suurin ero testeissä tuli Twitterin kanssa, jossa testilaitteiston (Core i7 920 ja Radeon HD4850) kohdalla sivuston piirtäminen vei aikaa puolet normaalista. Näytönohjaimen hyödyntäminen helpotti myös kuvien ja vektorigrafiikan käsittelyä selaimessa, joten jatkossa raskaampienkin SVG-sovellusten käyttö onnistuu nykyistä paremmin.\nSchoutenin ohella uuden renderöintitekniikan nopeutta on testannut mm. Betanews-sivusto, jonka tekemissä mittauksissa nopeuserot olivat joiden sivujen (esim. eBay ja QQ) kohdalla todella hyvät Schoutenin version hyväksi, mutta joillain sivustoilla (163.com ja Mozilla.com) uusi renderöinti-tekniikka oli jopa hitaampi kuin nykyinen.\nWindows 7:n uutena ominaisuutena tunnettu Direct2D toimii myös Windows Vistassa ja Windows Server 2008 R2:ssa, mutta muiden käyttöjärjestelmien kanssa se ei toimi. Lisäksi Direct2D:n kunnollinen hyödyntäminen vaatii ainakin DirectX 10 -ominaisuuksia tukevan näytönohjaimen, joten hieman vanhemmilla tietokoneilla uudistuksen käyttäminen ei onnistu.\nDirect2D:n lisäksi kehittäjät työskentelevät mm. OpenGL-rajapintaa hyödyntävän vaihtoehdon kanssa, jonka myötä näytönohjaimen tehoa voitaisiin hyödyntää uusien Windowsien lisäksi esim. Linux- ja Mac OS X -käyttöjärjestelmillä, eikä koneesta tarvitsisi löytyä tuoreinta mahdollista näytönohjainta.\n<Luvattomien lataajien kiusaaminen nosti musiikin myyntiä 18 prosenttia >Perjantaina Blu-ray-soitin maksaa 78 dollaria\n125.11.2009 11:22\nUusin Firefox.\nhttp://ftp.mozilla.org/pub/mozilla.org/f...y/latest-trunk/\n225.11.2009 14:37\nEhkä Google Wave toimisi nopeammin.\n325.11.2009 16:45\nSivut \"latautuvat\" kyllä nopeammin, mutta en osaa sanoa toimiiko Google Wave nopeammin vai ei.\nViestiä on muokattu sen lähettämisen jälkeen. Viestiä on muokattu viimeksi 25.11.2009 @ 16:53\n425.11.2009 23:21\nSivun latautumiseen vaikuttaa myös muutkin tekijät kuin loppukäyttäjän tietokone ja/tai ohjelmista. Esim. Palvelin missä kysyinen sivu on (millainen kone siellä on? minkälaisella yhteyden päässä? missä maassa se sijaitsee? kuinka paljon käyttäjiä on kysyisellä palvelimella sillä hetkellä kun itse vierailet siellä?)... eli tälläinen pelkkä nopeutus ohjelmaan ei välttämättä nopeuta kaikki sivustoja...\n526.11.2009 10:40\nTarkoittaako tämä sitä että ominaisuudesta pääsee nauttimaan vain Windows-nimellä tunnetulla reikäisellä virushoukuttimella?\n626.11.2009 11:21\nPuhutaan tuolla myös OpenGL:stä.\n726.11.2009 11:41\nLainaus, alkuperäisen viestin kirjoitti __int64:\nOlenko tosiaan noin puusilmä vai muokattiinko uutista?\n826.11.2009 13:30\nOn ollut koko ajan ollut tuolla:\n927.11.2009 15:06\nJeps, varmaan kädet kirjoittivat kiukuissaan jo kommenttia ennenkuin olin päässyt uutisen loppuun :)\n101.12.2009 22:27\nJos siitä virusturvasta viitsii maksaa 7 euroa kuussa, ei tämäkään ikkuna ole koskaan saanut yhtä virusta, ja uskon näin jatkuvan.\n112.12.2009 10:45\nEikä välttämättä tarvi edes maksaa, onhan esim. Avast! olemassa...\n123.12.2009 11:51\nIsompi lasku tuleekin siitä konetehosta mikä softalle pitää varata.\nItse en ainakaan lähtisi tuhlailemaan tai hermostumaan sen ruksutuksen parissa ilman hyvää syytä. Windows-only ammattisoftat toki erikseen, mutta ihan desktop-käytössä järjetön valinta.", "timestamp": "2017-09-26T07:30:41Z", "url": "http://fin.afterdawn.com/uutiset/artikkeli.cfm/2009/11/25/myos_firefox_hyodyntaa_naytonohjaimen_tehoja"}