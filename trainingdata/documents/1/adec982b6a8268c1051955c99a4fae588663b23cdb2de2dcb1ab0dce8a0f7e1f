{"text": "Capsule collection for women's plus-size clothing brand\nVähäkangas, Oona (2016)\nVahakangas_Oona.pdf (16.31Mt)\nVähäkangas, Oona\nhttp://urn.fi/URN:NBN:fi:amk-2016121119862\nTyön tavoitteena oli suunnitella kapselimallisto (eng. capsule collection) annascholz-nimiselle pluskoon naistenvaatemerkille. Opinnäytetyö perustui yrityksessä kesällä 2016 suoritettuun työharjoitteluun ja sitä kautta hankittuun pohjatietoon.\nTyö koostui kahdesta osasta: tutkimusosasta ja käytännön suunnitteluosasta. Tutkimusosassa laajennettiin tietämystä kohderyhmästä lukemalla tutkimuksia ja artikkeleita, jotka liittyivät pluskokoihin ja niiden asemaan vaatetusteollisuudessa. Tutustuttiin myös muihin opinnäytetöihin, jotka liittyivät pluskokoihin ja konseptisuunnitteluun. Tulevia trendejä etsittiin kansainvälisen WGSN-trendiennustuspalvelimen avulla.\nSuunnitteluosassa suunniteltiin kapselimallisto annascholzille mukaillen pääsuunnittelijan työnkuvaa. Tämä tarkoitti sitä, että keskityttiin vain suunnitteluun jättäen kustannuslaskelmat mahdollista myöhempää harkintaa varten. Mikäli yrityksessä pidettäisiin suunnitelmista, he voisivat tulevaisuudessa ottaa joitakin malleja tuotantoon. Mallisto koostui 12:sta vaatekappaleesta ja kuudesta kuosista, joista tuotettiin tekninen katalogi. Sesonkina mallistolle toimi kevät/kesä 2018 ja kuukautena kesäkuu. annascholz lanseeraa 10 pientä mallistoa vuodessa lähes kuukausittain, joten tämä mallisto suunniteltiin kesäkuuta varten. Mallisto esiteltiin yritykselle marraskuun 2016 lopussa, jolloin kevät/kesä 2018 ei oltu vielä suunniteltu. Mallistosta saatu palaute oli positiivista ja työ luvattiin ottaa huomioon kevät/kesä 2018 sesongin mallistoja suunniteltaessa.", "timestamp": "2020-08-12T10:38:34Z", "url": "https://www.theseus.fi/handle/10024/119976"}