{"text": "Kenttämestarin terveiset vk 25 - Peuramaa Golf\n17.6.2019, klo 13:30\nVanhan Peuran kaikki griinit on ilmastettu viime viikolla. Tiistaina 18.6. holkitamme, kylvämme ja hiekoitamme Porkkala-kentältä väylän 9. Tämän jälkeen sama toimenpide tehdään Porkkala-kentän väylälle 6. Saimme levitettyä kaikki väylälannoitteet viime viikolla, huonoimmille väylille lannoitus tehdään uudestaan juhannuksen jälkeisellä viikolla. Myös viheriöiden pystyleikkuuta ja hiekoitusta jatketaan juhannuksen jälkeen. Väylien viiltoilmastusta tehdään koko ajan säännöllisesti. Vanhalla Peuralla on arviolta 3-4 huonompaa griiniä, muuten griinit ovat jo melko hyvät. Porkkala-kentän griinit alkavat olla totutun hyvät, griinit ovat vielä kuitenkin tavanomaista hitaammat. Leikkuukorkeus alennetaan molempien kenttien griineillä 3,5 mm:iin.\nPorkkala-kentän väylän 6 väyläbunkkeri tullaan täyttämään lähiaikoina. Tulevaisuudessa on tarkoitus rakentaa kapea bunkkeri kyseisen väylän oikeaan laitaan estämään hyvien lyöntien päätymistä vesiesteeseen. Tulemme myös täyttämään Vanhan Peuran väylien 11 ja 14 ensimmäiset väyläbunkkerit väylän oikeasta laidasta.\nSää on taas lämpenemään päin ja kentillä on kuivaa, joten tupakoitsijat huom! Olettehan huolellisia ja sammutatte tupakkanne kunnolla mahdollisten tulipalojen välttämiseksi! Pidetään kenttäalueista muutenkin hyvää huolta eli heitetään roskakoreihin kaikki roskat, nuuskat, banaaninkuoret yms.\nKentät ovat menossa kovaa vauhtia kohti huippukuntoa, joten muistattehan vielä edesauttaa kehitystä paikkaamalla pallon alastulojäljet griineillä ja lyöntijäljet väylillä. Kierrokselle voi ottaa mukaan parkkipaikan läheisyydestä löytyviä hiekkasiemenseos putkiloita. Ajatelkaa myös aina kanssapelaajianne ja hoitakaa hiekkaesteet siistiin kuntoon siellä vierailtuanne!\nSiirtosääntö on edelleen voimassa molemmilla kentillä.\nKategoriassa Ajankohtaista, Kenttämestarin terveiset", "timestamp": "2019-06-24T22:20:04Z", "url": "https://peuramaagolf.com/2019/06/17/kenttamestarin-terveiset-vk-25/"}