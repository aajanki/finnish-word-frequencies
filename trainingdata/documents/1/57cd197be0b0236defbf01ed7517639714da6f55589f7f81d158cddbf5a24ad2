{"text": "Murhaava illallinen on gourmetruokaa ja jännitysnäytelmää – Tervetuloa viettämään aikaa Tyynen kaa\nRavintola esittelyt, Ravintolat ja kulttuuri, Yleinen\nKirjoittanut tyynenkaa on 7.11.2016 27.11.2016\n”Hermes Mansu on maailmankuulu taiteilija, joka on onnistunut pitämään oikean henkilöllisyytensä salassa. Kukaan ei ole häntä tavannut, mutta hänen nerokkaat teoksensa tunnistetaan aina. Herra Mansun tuoreimman teoksen esittelyyn ovat saaneet kutsun vain todelliset merkkihenkilöt, sillä tämä ilta on suomalaisessa kulttuurielämässä ainutlaatuinen ja merkityksellinen. Ilta on tarkoin suunniteltu pienintäkin yksityiskohtaa myöten: arvostetut erikoisvieraat, kokenut juontaja ja huolellisesti valmistetut annokset kaikille vieraille. Mutta teoksen esittely ei sujukaan suunnitelmien mukaan ja taiteen sijaan nousevat sinä iltana valokiilaan aivan erilaiset sankarit.”\n”Murhaava illallinen” elämysilta, jossa yhdistetään gourmetruoka ja jännitysnäytelmä. Vieraat nauttivat kahden tunnin aikana Michelin tähdellä palkitun Ask ravintolastaan tutun Philip Langhoffin kolmen ruokalajin illallisen ja joutuvat samalla murhan silminnäkijöiksi.\nKaikki ei illan aikana ole ehkä ihan sitä miltä näyttää. Oletko varma, että vierustoverisi on se joksi itsensä esitteli? Entä onkohan henkilökunnalla ihan puhtaat jauhot pussissa. Oletko mahdollisesti itse murhan pääepäilty?\nHyvät naiset ja herrat, esirippu on noussut, pyydämme siirtymään pöytiin.\nLavastus ja visuaalinen suunnittelu oli huikaisevan kekseliästä.\nAlkuruoka oli suussasulavaa marinoitua kuhaa ja sipulia. Todella herkullista ja visuaalisesti erittäin kaunis annos.\nToinen näytös: Paistettua maa-artisokkaa, hirvenlihaa ja sieniä.\nMaa-artisokan ja hirvenlihan liitto oli erittäin onnistunut ja puolukat toivat annokseen ”pisteen iin päälle”. Hirvenlihan kypsyys oli kerrassaan täydellinen ja liha erittäin mureaa. Ainoa mikä hieman laski pisteitäni tässä kokonaisuudessa oli, että lautasta ei ollut lämmitetty. (mikä tietysti telttaolosuhteisessa keittiössä saattaa olla hieman haastavaa)\nLavastustuksen ykistyiskohtia olisi voinut esityksen lomassa katsella loputtomiin.\nKolmas näytös: Karamellisoitu talviomena ja ruskistettu voi.\nLoppuhuipennus ja jälkiruoka. Karamellisoitu talviomena ja ruskistettu voi oli juurikin niin herkullista kuin olettaa saattaa. Puhtaita konstailemattomia makuja ja ennen kaikkea ei liian makeaa.\nAplodien aika. Murhaaja on selvitetty ja vieraat pääsevät lähtemään kotiin. Myös ne jotka illan aikana joutuivat epäilyksen kohteeksi.\nTässä vielä Dioriina blogin Marina pui juonen käänteitä.\nIlta oli onnistunut ja ikimuistoinen elämys. Suosittelen lämpimästi.\nMurhaavaa illallista tarjoillaan Helsingin Suvilahdessa vielä 2.12 asti.\nLisätietoja www.gurmeeteatteri.fi ja info@gurmeeteatteri.fi\nLipun hinta yhdelle vieraalle alk. 79 joka sisältää:\n1. Viihdeohjelman (2h)\n2. Kolmen ruokalajin illallisen\n3. Kahvin tai teen jälkiruoan kanssa\nJuomapaketti 1 – 10€ henkilö tervetuliaisdrinkki, lasi viiniä alkuruuan kanssa ja lasi viiniä pääruuan kanssa\nJuomapaketti 2 – 15€ henkilö tervetuliaisdrinkki, lasi viiniä alkuruuan kanssa ja lasi viiniä pääruuan kanssa, likööri/cognac jälkiruuan kanssa.\nLisää juomia voi ostaa myös paikan päällä. Kerralla lipun ostaneet vieraat sijoitetaan samaan pöytään. Kaikissa pöydissä on 8 paikkaa. Esityspaikkana on viihtyisä, suuri ja lämmitetty vip-teltta\nMarinoitua kuhaa ja sipulia\nPaistettua maa-artisokkaa, hirvenlihaa ja sieniä\nKaramellisoitu talviomena ja ruskistettu voi.\nKäsikirjoitus:Diana Leesalu, Veiko Tubin ja Paul Piik\nKäsikirjoituksen suomennos Varja Arola\nKeittiömestari: Filip Langhoff\n*Illan tarjosi Gurmee Teatteri. Kiitokset maistuvasta elämyksestä.\nGurmee TeatteriMurhaava illallinen\nEdellinen artikkeli Rosson pikkuisen jouluinen talvimenu\nSeuraava artikkeli Hedelmäinen savariini\nAika mahtavan oloinen kokemus. Täytyypä mennä itse ensi kerralla mukaan!\n7.11.2016 19:24\nDioriinan Marinalla näyttää selkeästi olevan lisätietoa murhaajasta 🙂 ja eikös Tyyne itse tainnut olla epäiltyjen listalla ovat pikkulinnut laulaneet… 😀\nOli kyllä mahtava elämys ja ruoka taivaallista.\nOih mikä menukin! Viime vuonna sain kokea tämän ja kyllä voi suositella : )\nToi mun ilme 😀 Koitin kovasti saada sinua pois epäiltyen listalta 😀\nUpean kuuloinen ilta. Rakastan mysteereita ja niiden selvittämistä.\nMenukin kuulostaa aivan ihanalta.\nMukavaa tiistaita sinulle ”epäilty” 🙂\nOli varmaan mukava ilta niin näytelmän kuin ateriankin suhteen 🙂", "timestamp": "2019-08-19T00:10:09Z", "url": "https://tyynenkaa.com/2016/11/07/murhaava-illallinen-on-gourmetruokaa-ja-jannitysnaytelmaa/?share=google-plus-1"}