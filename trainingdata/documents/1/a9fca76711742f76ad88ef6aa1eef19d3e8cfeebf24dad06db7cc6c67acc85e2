{"text": ".: Terveet hampaat - Terve suu\nTerveet hampaat - Terve suu\nMuistatteko sen sinappi mainoksen siitä Turun sinapista? Noh, kaksi asiaa joita minä en vahda on Sensodynen Pro Emalj hammastahna ja Xylitol purkka..Oisitteko millään arvanneet? :)\nAjattelin tällä kertaa kirjoittaa kunnon hampaiden puhdistusvälineistä, ne kun ovat aika tärkeitä vai mitä? Omat suosikki tuotteeni olen löytänyt kokeilemalla ja monta onkin tullut kokeiltua. Ennen suosikki hammastahnani oli ehdottomasti TeraMed:n Eucalyptuksen makuinen tuote. Nykyään käytän ja suosin Sensodynen Pro Emalj –merkkiä koska se suojaa hampaitani hammaseroosilta. Oletteko kuulleet moista, eroosiota hampaissa? Taitaa olla tänä päivänä ihan suhteellisen tunnettukin asia ( kiitos coca colan ym.). Tuosta asiasta saisikin ihan oman postauksen tehtyä joten jätetään sille tilaa ja jatketaan noista välineistä.\nLisäksi olen opetellut käyttämään hammaslankaa. Senkin opettelu ei ollut mitään helppoa kun käytössä oli väärä ja tajuttoman huono lanka. Nimi oli sellanen kuin Active oral care Advanced Dental tape ( mint-waxed fluoride)..kakkaa koko tuote( oonko säilyttäny tuota ihan vaan sen takia, että saan kertoa lähipiirilleni kuinka huonoa se on ja vaikka kokeiluttaakin) . Ei ihme jos ihmiset eivät opettele lankaamaan hampaitaan jos tuotteet on tuota luokkaa. Tämän tuotteen lanka itsessään on liian paksua ja leveää ja tärkein ominaisuus joka on hyvä liukuvuus puuttui täysin. Hampaiden lankaus tökki kokoa ajan koska lanka ei liukunut hampaan pinnoilla lainkaan.\nSeuraavaksi kokeilin Oral B:n Essential Flossia joka on napakymppi ja mielestäni parhain lanka mitä markkinoilta löytyy. Ei halvin mutta parhain mutta kaikkihin tietääkin että hyvää ei saakaan halvalla Monesti meidän kulmilta tuo Oral B:tä ei tahdo löytyä ja olenkin oppinut ostamaan useamman kappaleen tuota kun käyn jossain isommissa liikkeissä ostoksilla. Hyvä vaihtoehto tuolle Oral B:n Essential Flossille on Satin Floss tai hätätapauksessa Jordanin Expand.\nHammasharjoista suosin eri merkkejä kuten Pepsodenttiä ja tällä hetkellä minulla on Colgaten 360. Yhteistä näille harjoille on se, että ne ovat kaikki pehmeä päisiä ja niissä on kielen puhdistin. Kerran ostin harjan jossa ei ollut kielenpuhdistinta ja tuntui oudolta käyttää sitä koska kieltä ei saanut puhdistettua. Piti käydä ostamassa toinen harja kielen puhdistimella, muu ei auttanut. Nyt haaveilen Oral B:n sähköhammasharjan päästä jossa on pehmeät harjat ( joku sensitive), sillä kaikista puhtaamman suun saa mielestäni juuri sähköhammasharjalla.\nMinun hampaiden puhdistus rutiineihini kuuluu aamulla heti ensimmäisenä hampaiden pesu ja vasta sen jälkeen aamupala. Monet tekevät juuri toisinpäin. Itse teen sen siksi, että hampaat saavat fluorivahvistuksen ennen päivän ensimmäistä ateriaa. Tuolloin voin myös syödä mitä vaan tai juoda aterialla vaikka mehua eikä tarvitse odotella suun neutraloitumista kun muutenkin aamut tuppaavat olemaan kiireisiä. Sitten vaan aterian (aterioiden) perään xylitol purkkaa ja menoksi. Illalla iltapalan jälkeen ( tunnin kuluttua iltapalan nauttimisen jälkeen) lankaan ja pesen hampaat. Noihinkin rutiineihin tottuu ja niitä jää kaipaamaan jos joku jää välistä.\nHyviä hampaiden pesuhetkiä kaikille\n( kuvat lainattuja )\nLähettänyt Heidi klo 1.09\nTunnisteet: hampaiden puhdistus\nYstävällinen Pärnu\nRakkaat halpamatkalaiset\nA niin kuin Aloitus", "timestamp": "2019-04-22T21:57:36Z", "url": "http://maitohammas.blogspot.com/2011/09/treveet-hampaat-terve-suu.html"}