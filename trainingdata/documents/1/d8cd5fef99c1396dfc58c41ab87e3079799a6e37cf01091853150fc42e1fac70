{"text": "Avalon kajakit on suunnitellut Hannu Svegin (ent. sukunimi Hupponen. Hupponen oli isoisäni vaimon tyttönimi. Tämä sukunimi otettiin käyttöön nimien suomalaistamiskaudella, vuonna 1935.) Nimenmuutoksella palattiin takaisin \"juurille\" vuonna 1994.\nKanoottiliiton ja Merenkulkulaitoksen auktorisoima melontaopas Hannu Svegin:\n\"Koko ikäni olen ollut hyvin kiinnostunut lentokoneista, kanooteista ja aerodynamiikasta. niin pienestä pitäen kuin muistan.\nMelontaharrastus alkoi kuusi vuotiaana puisella, laudasta tehdyllä kaksikolla. Tätä kajakkia piti alkukesä tilkitä vettäpitäväksi tervaan kastetuilla kangassuikaleilla, joita katkaistulla puukonkärjellä tökittiin haljenneiden lautojen rakosiin.\nOlen aktiivinen merimelojaretkeilijä, joki- ja järviympäristö on koluttu tutuksi. Mieluiten suorittaisin pitkiä erämaa vaelluksia, niin kuin Alaskan matkani 2001 oli ja Norjan reissu 1994.\n60 - 70 luku tuli melottua pääsääntöisesti inkkarilla. 80 luvulla melottiin kajakeilla.\nOmistaessani jo toisen ns. testimenestyjä kajakin, aloin suunnittelemaan omaa kajakkiani siksi, että en ollut lainkaan tyytyväinen näiden \"testimenestyjien\" melontaominaisuuksiin.\nEnsimmäistä malliani aloin suunnitella 1987. Ensimmäinen protomalli oli koemelonnassa 1989 ja sen kokemusten myötä syntyi ensimmäinen Avalon tuotantokajakki. Työnimi ja ensimmäisen kesän myyntinimi oli Huppsan. Ex vaimoni Pirkko keksi kajakille nimen Avalon (Avalonin Usvat -kirjan mukaan). Elaine ja Viviane ovat kirjassa esiintyneiden papittarien nimiä.\nEnsimmäinen Avalon kajakkimalli oli se, jossa on kolme suorakaiteen muotoista kansiluukkua, ja jossa oli kantokahvat upotettu kanteen. Olen nimennyt tämän kajakin Avalon Classic:ksi. Projektissa olivat mukana auttamassa ja tekemässä Pertti Åkerberg, Ismo Sainio, Antero Vuorinen, Nadja Lönnroth sekä lapseni: Jarno, Pia, Piritta ja Pauliina.\nErälehti testasi tämän (eräs kansiprototyyppiversio) kajakin vuonna 1992 mm. mainiten: \"... pohjan muotoilussa on onnistuttu, ja kajakki liikkuu pehmeästi kaikenlaisessa aallokossa. Lopullisesti valmistuttuaan se tulee olemaan merkittävä kajakki vaikkapa vastavuoroisesti Englannin markkinoille.\"\nAvalon Classic:n muotisto on ollut ns. kerho- ja kansanopistojen harrastepiirien käytössä vuoteen 2006 saakka. Avalon Classicin on tuolloin voinut tehdä lisenssimaksun suoritettuaan itselleen hyvän merikajakin. Lisenssimaksun suorittamisesta kajakin sisäpuolelle on pitänyt laminoida ns. omistajan plakaatti.\n1993 syntyi Avalon Basic yhteistyössä DI Suokkaan Akin kanssa.\nHän syötti tietokoneelle Classic:sta piirtämäni kaaret ja tähän kajakkiin perustuen aloimme muokkaamaan uutta mallia. Keväällä 1993 tämä malli työstettiin CNC -koneella ns. lujapuristeiseen styroxiin Lohjalla. Joidenkin koemelojien mielestä tämä Avalon Basic oli mm. liian tukeva. Tämän kritiikin seurauksena tein heti perään Avalon Vivianen, joka pitkälti pohjautuu Avalon Basiciin. Kajak Sport valmistaa Avalon Vivianea lisenssillä ja heillä on luvat kansimuutoksiin.\nIkäväkseni on todettava, että Arctic Star 570 on suora ja luvaton kopio Avalon Basicistä. Staria on \"vähän\" muotoiltu: keulapiikkiä lyhennetty n. 7 cm ja peräpiikistä pätkästy n. 3 cm. Kanteen on tehty pakkelilla \"pokkaus\". Siinä muutokset. Pidän tätä kajakkia Welhonpesän kanssa tehdyn sopimuksemme vastaisena, luvattomana kopiona. Tosin ja onneksi Stariin on tehty joitakin muutoksia, jotka huonontavat sen kajakin vakavuutta. Joten jos aiotte ostaa Starin Avalonin sijaan, käykääpä ennen ostamista melomassa Avalon Melaniellä ja vertailkaa.\nSuivaantuneena tästä Welhonpesän kopioinnista tein Basicistä uuden parannetun mallin, Avalon Melanien. Melanie on kevytkulkuisempi ja nopeampi kuin Basic ja huomattavan helppo käännellä myös raskaassa retkivarustuksessa kovassa aallokossa.\nOllessani Norjassa melomassa (1994 Avalon Basic) jouduimme kovan myrskyn yllättämäksi. Tämän kokemuksen myötä loin meloessani Avalon Elainen saatesanat: \"ei olisi lainkaan pahitteeksi, että kajakki olisi hieman tukevampi näissä olosuhteissa\". Avalon Elaine pohjautuu Vivianeen.\nMuuttuneiden elämäntilanteiden johdosta kaksikon hankkiminen tuli ajankohtaiseksi, koska nykyinen elämänkumppanini ei ollut kokenut merimeloja ja pelkäsi aallokkoa. Lisäksi häntä sai koko ajan odotella tulevaksi. Ensimmäisenä kesänä kokeiltiin kaikki Suomessa myytävät mallit viikonloppujen retkillä. Kuten arvata saattaa, Avalon kaksikkoa ei olisi ruvettu suunnittelemaan, jos tarpeeksi hyvä kaksikko olisi löytynyt.\nJoukossa oli kaksikoita, joissa peräsinrikon tapahduttua niitä oli täysin mahdoton käsitellä ja meloa \"turvalliseen\" paikkaan, eli oltiin täysin tuulen armoilla. Tämmöinen kajakki ei saa koskaan olla! Lisäksi yksin melottaessa kaikki testaamat kaksikot olivat raskaita ja/tai avuttomia melottavia, eli eivät soveltuneet lainkaan yksin melottaviksi.\nAvalon Kaksikko, nykyisin nimeltään Avalon Avec on aloitettu suunnittelemaan 1994.\nKaaripiirroksen sekä painopistelaskelmat teki DI Aki Suokas tietokoneellaan antamani ohjeiden ja toivomusten mukaan (Etu- ja takamelojan painoero 40 kg, retkeilymassa 250 kg, ohjattavissa pelkästään takamelojan melanohjausliikkein ja kaksikkokajakin pitää olla hyvin yksin melottavissa).\nAvalon kaksikkoa ei ole tehty mistään yksiköstä jatkamalla ja leventämällä. Se on suunniteltu pelkästään kaksikoksi, omanlaiseensa käyttöympäristöön, ja siksi se erottuu edukseen muista kaksikoista.\nVaikka mitoitus ja kaaripiirrokset oli tehty viimeisen päälle tietokoneella, piti melontatestien perusteella valmistettua mallia muuttaa.\nKaksikko prototyypin leveyttä piti muuttaa, pituutta takasektorissa piti pidentää ja takarunkoa piti muuttaa, että tietokoneella tehdystä kajakista tulisi hyvä. Kokemus on osoittanut, että pelkästään tietokoneella tehdystä mallista ei saada hyvää lopputulosta.\nTämän jälkeen tein Avalon Sanin (nimi tarkoittaa aurinkoa). Sanin tarkoitus on olla hyvä ja helppokäyttöinen yleis- ja mökkikajakki - \"istu ja lähde heti melomaan\" periaatteella.\nTekemääni tulokseen olen tosi tyytyväinen.\nSeuraavana vuorossa oli ns. pienen melojan kajakki. Sen nimeksi tuli Avalon Aniara. Aniara oli työläs tehdä. Kehitystyötä Aniara vaati aikaa peräti kuusi vuotta. Hupaisinta oli, että joidenkin? mielestä olen jo työstänyt näitä malleja liian kauan. Vertailtavaksi tuli tehtyä kolme eri melottavaa protoa. Sitten niitä eri melojien kanssa keskenään melottiin ristiin vaihtaen ja kommentit muistiin kirjoittaen eri tuuliolosuhteissa ja eri massoilla jne.\nParhaimmat kommentit saanut proto jäi jatkokehitykseen. Se mallinnettiin tietokoneelle ja lopullisen muotovirheiden poisputsauksen teki DI Aki Suokas tietokoneellaan. Sen jälkeen hän tulosti kaaripiirrokset ja niistä tehtiin melottava malli. Kuvaavaa Aniara projektissa oli, että viimeiset tarkistus- ja testimelonnat suoritin jouluaaton aaton yönä, jolloin puuskissa oli nopeutta yli 16 m/s, rannat jäässä.\nTimantti tästä Aniarasta tuli. Tai sanoisiko kompromissi timantti. Ainahan kajakki on kompromissi eri melontaominaisuuksien suhteen, mitä nyt milloinkin haluaa painottaa.\nAniara nimen keksi Jaana Koukkari. Nimi tulee ruotsalaisesta kirjasta, jossa Aniara on avaruusalus, jolla tuhoutuneesta maasta lähteneet ihmiset matkaavat uuteen tulevaisuuteen.\nUuden Avalon kajakkimallin tekemiseen minulta on palanut aikaa tuhottomasti. Keskimäärin se on vaatinut 1800 työtuntia. Tähän rakentamisaikaan pitää lisätä vielä noin 50 - 150 prototyypin testaus- ja koemelontatuntia, sekä muotiston tekeminen.\nTiedän \"kajakkisuunnittelijoita\", joilta uusi malli syntyy kahdessa viikossa. Welhonpesä on tästä hyvä esimerkki.\nOli miten oli, minä teen jokaisen mallin omaan käyttötarkoitukseensa sopivaksi. Esitetekstissä olen pyrkinyt sanallisesti kuvaamaan käyttötarkoitusta, johon kajakki on suunniteltu.\nOn itsestään selvää, että pidän Avalon kajakkeja \"maailman\" parhainpina kajakkeina. Ne ovat hyvän tuulen kajakkeja!\"", "timestamp": "2017-11-21T12:06:12Z", "url": "http://www.myotatuuli.fi/designer.html"}