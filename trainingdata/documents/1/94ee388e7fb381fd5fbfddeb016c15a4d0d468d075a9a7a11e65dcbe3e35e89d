{"text": "Tutkimus todistaa – ystävällisyys voittaa aina – Stara\nTutkimus todistaa – ystävällisyys voittaa aina\nViihdeuutiset 17.1.2015, 9:30 · Annukka Heikkilä\nYleisesti uskotaan, että yritysmaailmassa ja elämässä aina itsekkäät ja huonosti muita kohtaan käyttäytyvät ihmiset etenevät elämässään ja saavat mukavia asioita, joita he eivät välttämättä sivustakatsojan silmin ansaitsisikaan.\nAinakin siltä tilanne saattaa monen elämässä väliaikaisesti näyttää. Nyt on kuitenkin todistettu, että pidemmällä tähtäimellä ystävällinen ja yhteistyökykyinen ihminen voittaa aina. ASAPSciencen tutkijat Mitchell Moffit ja Gregory Brown todistavat videollaan monen erilaisen tutkimuksen avulla, miksi ystävällinen ja yhteistyökykyinen käytös voittaa itsekkään ja röyhkeän. Itsekäs ja röyhkeä yksilö saattaa monessa tilanteessa näyttää siltä, että hän voittaa ja saa enemmän kuin ansaitsisi, mutta tilanne kääntyy aina lopulta päälaelleen.\nItsekäs henkilö on luultavasti edennyt urallaan muita talloen, mikä osoittautuu tutkijoiden mukaan pitkällä aikavälillä huonoksi taktiikaksi. Kun itsekäs tarvii jossain vaiheessa muiden apua kukaan ei halua auttaa häntä eteenpäin. Kun taas ystävällinen ja yhteistyökykyinen kaipaa apua häntä autetaan aina mielellään eteenpäin.", "timestamp": "2020-06-01T06:31:55Z", "url": "https://www.stara.fi/2015/01/17/tutkimus-todistaa-ystavallisyys-voittaa-aina/"}