{"text": "Hengenvaaran Sulo\n† 30.7.2017 †\nVirallinen nimi: Hengenvaaran Sulo Kutsumanimi: Sulo\nSyntynyt, ikä: 13.07.2015, kts sivun alareuna Rotu: suomenpienhevonen\nVäri: rautias Merkit: läsi, mtj ksk\nKasvattaja: Hapero (VRL-06115), Hengenvaara Rekisterinumero: VH15-018-1519\nVAR-I, 09/15, 9 - 20 - 10 = 39p\nERJ-I, u10/16, 7 + 41 + 22,25 + 20 + 15 = 105,25p\nKTK-III, 10/16, 18 + 18 + 18 + 14 = 68p\nKERJ-I, u11/16, 6,5 + 40 + 22,5 + 17 + 15 = 101p\nVVJ-I, 11/16, 7 + 44 + 14,5 + 20 + 14,5 = 100p\nKRJ-I, 12/16, 6,5 + 40 + 22,5 + 20 + 15 = 104p\nSLA-I, 02/17, 14 (4-4-3-3) + 15 + 25 + 20 + 17 = 91p\nYLA1, 04/17, 39 (19+20) - 30 (19+11) - 17 - 19 - 6 = 111p\nAP2, parhaat tekstipisteet\nHengenvaaran Sulo on hartaasti suunniteltu ja kauan odotettu kasvatti. Se on vuoden 2015 kasvateista toinen, mutta ensimmäinen, joka siltä vuodelta jäi kotiin kasvamaan. Sulon isäksi oltiin päätetty jo aikapäiviä sitten hieno suomenhevosorimme Fiktion Hölynpöly, mutta emää etsittiin pidempään. Halusin niin ikään monipuolisen emän, joka toivottavasti periyttäisi varsaan vähän varmuutta. Ja kun varsa putkahti maailmaan, oli ensimmäisistä päivistä asti selvää, että kyllä sitä rohkeutta löytyy vähän liikaakin. Sulo oli varsana kunnon kauhukakara ja aiheutti enemmän harmaita hiuksia kuin kaikki muut varsat yhteensä. Sitä ei paljon muiden mielipiteet kiinnostaneet vaan ori mennä pyyhälsi tekemässä jekkujaan ja tutkimassa uusia paikkoja. Sormet ja varpaat ristissä toivottiin, että se edes vähän iän myötä rauhoittuisi.\nHengenvaaran Sulo hämmentää sekä nimellään että ulkonäöllään. Suloinen se ehkä on ja perusolemukseltaan se vaikuttaa kiltiltä ja leppoisalta, mutta kaiken sen kuoren alla piileskelee melko ilkikurinen ja nokkela pieni hevonen. Se rakastaa tehdä jäynää: karata, levittää tavaroita, villitä muita hevosia, tehdä mitä vaan mikä pieneltä ponieläimeltä on kielletty. Kiltti se on kuin mikä, mutta kaikki eivät välttämättä arvosta sen toimintaa.\nHoitotoimenpiteiden aikana Sulo on kovin levoton ja sen saa ja pitääkin sitoa napakasti kiinni, mielellään molemmin puolin, jotta se malttaa seistä edes jotenkuten paikallaan. Kavioiden puhdistaminen on jok'ikinen kerta samanlainen show: Sulo ei tahdo, Sulo ei jaksa, Suloa ei huvita. Se vaatii napakkaa käsittelyä ja kärsivällisyyttä, kerran kun sille antaa periksi, saa varmasti tapella kahta kauheammin seuraavalla kerralla. Muuten häsläämisistään huolimatta se on suhteellisen helppo hoitaa ja esimerkiksi varustaessa se jaksaa välillä jopa keskittyä ja ottaa kuolaimet nätisti suuhunsa. Kengittäminen on yhtälailla yhtä tuskaa orin kanssa, mutta toisaalta kun kengittäjä on ennestään tuttu ja taistelu on käyty monta kertaa ennenkin, ei Sulo ole niin mahdoton kuin esimerkiksi uusien kavionpuhdistajien kanssa. Pesukarsina on Sulolle vähän jännä paikka, mutta rauhallisella toiminnalla se on helppo käsitellä. Muiden hevosten kanssa se on kunnon villiviikari ja tykkää painia varsinkin nuorempiensa kanssa - välillä vieressä olevia hirvittää, kun meno on niin raisua.\nRatsuna Sulo on reipas ja kujeileva, mutta samalla hyvin herkkä ja se ottaa nokkiinsa helposti. Sen kanssa täytyy enemmänkin keskustella kuin käskyttää, mutta toisaalta ratsastajan on oltava kokoajan niskan päällä, ettei ori pääse pelleilemään. Sulolla on pienhevoselle tyypilliset, ei kovin näyttävät askeleet, mutta kokoamisaste ja taito riittävät helpostikin Helpon A:n kouluradoille. Turhan voimakkaat avut saavat Sulon hyppimään jopa vaarallisen raisusti pystyyn ja sinkoilemaan hallitsemattomiin suuntiin. Se myös kuumuu herkästi, jolloin siitä tulee normaaliakin herkempi. Sulon bravuureihin kuuluvat ehdottomasti pikkutarkkaa nyhväämistä vaativat harjoitukset: niin pohkeenväistöt, etu- ja takaosakäännökset kuin avo- ja sulkutaivutuksetkin. Maastossa Sulo on rempseämpi ja tykkää ehdottoman paljon reippaista lenkeistä. Mitkään maastoköpöttelyt eivät ole sen mielestä tarpeeksi jänniä vaan se alkaa helposti näkemään vihreitä miehiä puiden takana ja kivenkoloissa.\nEsteillä Sulo on huomattavasti helpompi ratsastaa, jos ei pientä kuumumista lasketa. Se tykkää ehdottomasti hypätä ja mitä korkeammalta ja kovempaa, sen parempi. Sulo kääntyy kuin pennin päällä ja kiihtyy ja hidastuu töppöjalkansa huomioon ottaen yllättävän nopeasti. Aina ponnistuspaikat eivät osu kohdilleen, mutta toisaalta Sulo kuuntelee ratsastajaansa näissä asioissa, joten vähän osaavamman on helppo sitä ratsastaa. Maastoesteillä Sulo on luonnollisesti vähän haastavampi: mitä kovempaa metsässä mennään, sitä enemmän vaaratilanteita.\nKärryjen edessä Sulo on keskivertosuorittaja. Se ei ole erityisen näyttävä, sen keskittymiskyky ei aina riitä ja pelleily olisi paljon kivempaa kuin tarkkuuskokeiden tai kouluosuuksien nyhertäminen. Sen sijaan maraton-osuudella Sulo useimmiten loistaa.\nKilpapaikoilla Sulo on oma veikeä itsensä ja keskittyy aluksi aivan liikaa muihin ja liian vähän itseensä, omiin jalkoihinsa ja ihmiseensä. Hetken aikaa häsellettyään se alkaa vähän rauhoittua ja sitä on mahdollista käsitelläkin. Sulolla on trailerin kanssa sekä hyviä että huonoja päiviä: välillä se tulee sinne löysällä narulla, toisinaan se joudutaan liinaamaan sokkona sisään. Se kuitenkin matkustaa nätisti - paremmin yksin, mutta myös kaverin kanssa.\nIsä: Fiktion Hölynpöly\nsh, rt, sk 156cm Ii: Hölyn Pöly\nYLA2, SLA-I, KRJ-II, ERJ-II, jälkeläisluokka C\nsh, vprt, sk 158cm Iii: Hölinä-Poika evm\nsh, prt, sk 169cm\nIie: Höpön Löpö evm\nIe: Soima\nYLA2, SLA-II, KRJ-II, jälkeläisluokka B\nsh, vrt, sk 165 cm Iei: Soimaaja evm\nsh, vrt, sk 158cm\nIee: Luraana evm\nsh, prn, sk 160cm\nEmä: Ch Milkan Suometar\nsph, vrt, sk 141 cm Ei: Kullervo\nsph, prt, sk 141cm Eii: Aapeli evm\nsph, m, 140cm\nEie: Kukkaistyttö evm\nsph, tprn, 137cm\nEe: VIR MVA Ch Siitä Tulikin Lotta\nsph, rt, sk 139cm Eei: Siitä Tulikin Totta evm\nEee: Kaivattu Kyllikki evm\nIsänisänisä Hölinä-Poika oli hurjan suuri, lähes 170-senttinen punarautias suomenhevonen, jonka bravuureihin kuului ehdottomasti kaiken maailman jekut ja kepposet. Toisaalta monipuolinen Hölinä-Poika pärjäsi oikeastaan kaikessa, johon sen kanssa ryhdyttiin: koulussa, esteillä, kentässä, valjakossa, näyttelyissä... Ori oli oikea supermenestyjä ja siksi niin suosittu jalostuksessa. Sen menehdyttyä liikenneonnettomuudessa parikymppisenä, oli se saattanut maailmaan jo parikymmentä hienoa jälkeläistä.\nIsänisänemä Höpön Löpö oli hurmaava, 163-senttinen suomenhevostamma. Höpön Löpö oli kohtalaisen hyvin menestyvä kouluratsu, joka aktiivisten kisavuosien jälkeen jäi siitoshevoseksi periyttämään hyvän rakenteen ja liikkeen lisäksi myös erinomaista luonnetta. Höpön Löpö oli erittäin kiltti ja miellyttämisenhaluinen tamma, joka teki aina parhaansa ja oli aina valmis tekemiseen. Se ehti varsoa kuusi hienoa orivarsaa ennen menehtymistään vanhuuden vaivoihin.\nIsänemänisä Soimaaja oli hieno vaaleanrautias ori, joka kilpaili menestyksekkäästi sekä koulussa, esteillä että kenttäratsastuksessa. 158-senttinen ori oli erittäin hyväluonteinen ja periytti hyvää luonnetta myös kahdelletoista jälkeläiselleen. Vanhoilla päivillään Soimaaja ruunattiin ja se siirtyi erinomaiseksi opetusratsuksi ratsastuskoululle opettaen monille nuorille varsinkin kenttäratsastuksen saloja. Soimaaja lopetettiin vanhuuden vaivojen vuoksi kunnioitettavassa 28 vuoden iässä.\nIsänemänemä Luraana eli koko elämänsä harrasteratsuna pienellä tallilla Pohjois-Suomessa. Tamma oli erittäin hyväluonteinen, mutta varsinkin esteillä hyvin säpäkkä. Se toimi pääasiassa kuitenkin maastoratsuna, mihin se sopi tasaisuutensa ja varmuutensa vuoksi. Luurana astutettiin kahdesti, mutta toisella kerralla varsa kuoli synnytyskomplikaatioihin, jolloin Soima jäi tamman ainoaksi jälkeläiseksi sen 21 vuoden mittaisessa elämässä.\nEmänisänisä Aapeli oli vilkas ja energinen ori, jonka kanssa heikkohermoisempia hirvitti. Hyvin pienikokoinen, vain 140-senttinen ori oli kokonsa ansiosta hyvin ketterä ja loisti erityisesti kenttäkisoissa. Hölinä-Poika kilpaili jonkin verran myös yksittäisissä koulu- ja estekisoissa menestyen niissäkin hyvin. Varsoja musta ori sai kaksitoista, joista kaikki menestyvät monipuolisesti eri lajeissa. Aapeli lopetettiin 25-vuotiaana vanhuuden vaivojen vuoksi.\nEmänisänemä Kukkaistyttö oli sen sijaan lähes edellä mainitut vastakohta: tamma oli hidas ja jääräpäinen, vähän kömpelö, mutta pohjimmiltaan sekin oli onneksi hyväntahtoinen. Pienikokoinenhan sekin oli, vain 137 senttiä. Kukkaistyttö ei loistanut kenttäkisoissa eikä kyllä koulu- tai esteradoillakaan, mutta varsoille se oli mitä loisteliain äiti. Se oli hienosta suvusta, kantakirjattiin kakkospalkinnolla ja siksi kohtalaisen suosittu jalostustamma - tamma sai ennen luonnollista menehtymistään 27-vuotiaana huimat yhdeksän varsaa.\nEmänemänisä Siitä Tulikin Totta oli oikea estetykki. Pienestä, 140-senttisestä kropastaan huolimatta se mennä paineli yli metrin ratoja nopeammin ja tarkemmin kuin kukaan muu. Säpäkkä se oli arjessakin, mutta varsinkin kisatilanteessa ratsastajan oli parempi vain pidättää henkeä ja ohjata ori esteeltä toiselle. Raudikko tamma kiersi ahkerasti myös näyttelykehiä saavuttaen erinomaista menestystä. Varsoja se sai vain kolme, jouduttuaan auto-onnettomuuteen jo 14-vuotiaana ja menehdyttyään saamiinsa vammoihin.\nEmänemänemä Kaivattu Kyllikki oli sympaattinen ja rauhallinen tamma, joka suoritti tasaisen varmasti niin koulu-, este- kuin kenttäratsastuksenkin parissa. Treenattiinpa se myöhemmällä iällä valjakkoajoonkin. Kaivattu Kyllikki oli rautias, 139-senttinen tamma, jonka otsaa koristi pienen pieni tähti. Tammaa käytettiin maltillisesti jalostukseen sen pitkän kisauran vuoksi, mutta kaikki kolme herttaista varsaa peri siltä pienehkön koon ja hyvän luonteen. Kaivattu Kyllikki lopetettiin 28-vuotiaana.\nKadotettu Jessiina // 22.01.2016 // Hapero // o. Hengenvaaran Pumpernikkeli\nRiihikorven Topaasi // 13.01.2016 // Beeko (VRL-10767) // t. Hengenvaaran Ginevra\nSiljan Lumoava // 01.03.2016 // annika n (VRL-10352) // o. Harmonian Lumovoima\nMörkövaaran Suoruusu // 20.03.2016 // Sanna P. (VRL-01124) // o. Hengenvaaran Sisu\nLiinahaan Runoratsu // 4.8.2016 // Viona (VRL-07600) // t. Tuulenpesän Runokko\nKRJ, vain sijoitukset merkitty, 47 kpl.\n23.08.2015 // Kilpailukeskus Stewart // KRJ/Helppo A // 5/100 //\n27.08.2015 // Tarmon Tila // KRJ/Helppo A // 2/22 //\n28.08.2015 // Tarmon Tila // KRJ/Helppo A // 1/22 //\n29.08.2015 // Tarmon Tila // KRJ/Helppo A // 3/22 //\n09.09.2015 // Koskimäki // KRJ/Helppo A // 1/30 //\n11.09.2015 // Koskimäki // KRJ/Helppo A // 1/30 //\n12.09.2015 // Koskimäki // KRJ/Helppo A // 1/30 //\n16.09.2015 // Runoratsut // KRJ/Helppo A // 2/40 //\n13.11.2015 // Mörkövaara // KRJ/Helppo A // 2/30 //\n13.11.2015 // Mörkövaara // KRJ/Helppo A // 5/30 //\n15.11.2015 // Mörkövaara // KRJ/Helppo A // 4/30 //\n16.11.2015 // Fiktio // KRJ/Helppo A // 4/40 //\n17.11.2015 // Fiktio // KRJ/Helppo A // 2/40 //\n17.11.2015 // Mörkövaara // KRJ/Helppo A // 5/30 //\n18.11.2015 // Mörkövaara // KRJ/Helppo A // 3/30 //\n18.11.2015 // Fiktio // KRJ/Helppo A // 4/40 //\n18.11.2015 // Aittohaara // KRJ/Helppo A // 2/100 //\n19.11.2015 // Aittohaara // KRJ/Helppo A // 2/100 //\n19.11.2015 // Mörkövaara // KRJ/Helppo A // 5/30 //\n20.11.2015 // Mörkövaara // KRJ/Helppo A // 3/30 //\n20.11.2015 // Pimento // KRJ/Helppo A // 5/50 //\n20.11.2015 // Fiktio // KRJ/Helppo A // 5/40 //\n20.11.2015 // Fiktio // KRJ/Helppo A // 3/40 //\n21.11.2015 // Pimento // KRJ/Helppo A // 2/50 //\n23.11.2015 // Huvitutti // KRJ/Helppo A // 3/50 //\n27.11.2015 // Fiktio // KRJ/Helppo A // 4/40 //\n28.11.2015 // KRJ/Helppo A // Fiktio // 3/40 //\n01.12.2015 // KRJ/Helppo A // Holmberg // 1/40 //\n02.12.2015 // KRJ/Helppo A // Haavelaakso // 7/60 //\n04.12.2015 // Holmberg // KRJ/Helppo A // 3/40 //\n06.12.2015 // Holmberg // KRJ/Helppo A // 2/40 //\n06.12.2015 // KRJ/Helppo A // Huvitutti // 2/50 //\n07.12.2015 // KRJ/Helppo A // Holmberg // 3/40 //\n08.12.2015 // Holmberg // KRJ/Helppo A // 3/40 //\n09.12.2015 // KRJ/Helppo A // Holmberg // 4/40 //\n11.12.2015 // KRJ/Helppo A // Petäjävaara // 1/30 //\n13.12.2015 // KRJ/Helppo A // Holmberg // 2/40 //\n14.12.2015 // KRJ/Helppo A // Huvitutti // 7/50 //\n15.12.2015 // KRJ/Helppo A // Huvitutti // 6/50 //\n16.12.2015 // KRJ/Helppo B // Holmberg // 1/40 //\n17.12.2015 // KRJ/Helppo B // Holmberg // 3/40 //\n19.12.2015 // KRJ/Helppo A // Huvitutti // 6/50 //\n20.12.2015 // Mörkövaara // KRJ/Helppo A // 4/30 //\n22.12.2015 // KRJ/Helppo A // Vihkilä // 2/40 //\n24.12.2015 // KRJ/Helppo A // Vihkilä // 2/40 //\nERJ, vain sijoitukset merkitty, 45 kpl.\n16.08.2015 // Kilpailukeskus Stewart // ERJ/100cm // 5/78 //\n19.08.2015 // Kilpailukeskus Stewart // ERJ/80cm // 5/25 //\n21.08.2015 // Kilpailukeskus Stewart // ERJ/100cm // 2/78 //\n23.08.2015 // Kilpailukeskus Stewart // ERJ/80cm // 3/25 //\n23.08.2015 // Kilpailukeskus Stewart // ERJ/100cm // 2/78 //\n04.10.2015 // Eddangård // ERJ/100cm // 2/40 //\n14.10.2015 // Ulapan Talli // ERJ/90cm // 2/27 //\n17.10.2015 // Ulapan Talli // ERJ/90cm // 5/27 //\n20.10.2015 // Ulapan Talli // ERJ/90cm // 2/27 //\n22.10.2015 // Ulapan Talli // ERJ/90cm // 3/27 //\n23.10.2015 // Ulapan Talli // ERJ/90cm // 5/27 //\n12.11.2015 // ERJ/100cm // Aittohaara // 5/50 //\n16.11.2015 // Pimento // ERJ/100cm // 3/40 //\n18.11.2015 // ERJ/100cm // Aittohaara // 3/50 //\n19.11.2015 // Huvitutti // ERJ/100cm // 6/40 //\n20.11.2015 // Filmür // ERJ/100cm // 1/30 //\n21.11.2015 // Huvitutti // ERJ/100cm // 1/40 //\n21.11.2015 // Filmür // ERJ/100cm // 1/30 //\n21.11.2015 // Mörkövaara // ERJ/100cm // 3/30 //\n23.11.2015 // Mörkövaara // ERJ/100cm // 2/30 //\n24.11.2015 // Mörkövaara // ERJ/100cm // 2/30 //\n27.11.2015 // Mörkövaara // ERJ/100cm // 5/30 //\n28.11.2015 // Mörkövaara // ERJ/100cm // 4/30 //\n01.12.2015 // Holmberg // ERJ/100cm // 5/30 //\n03.12.2015 // Holmberg // ERJ/100cm // 2/30 //\n03.12.2015 // Mörkövaara // ERJ/90cm // 3/30 //\n03.12.2015 // ERJ/100cm // Huvitutti // 1/40 //\n03.12.2015 // ERJ/100cm // Huvitutti // 6/40 //\n04.12.2015 // ERJ/100cm // Huvitutti // 4/40 //\n04.12.2015 // Holmberg // ERJ/90cm // 5/30 //\n05.12.2015 // Holmberg // ERJ/100cm // 5/30 //\n05.12.2015 // ERJ/100cm // Tuiskula // 4/30 //\n05.12.2015 // ERJ/100cm // Huvitutti // 1/40 //\n06.12.2015 // ERJ/100cm // Huvitutti // 5/40 //\n07.12.2015 // Holmberg // ERJ/90cm // 5/30 //\n08.12.2015 // Mörkövaara // ERJ/90cm // 2/30 //\n09.12.2015 // Mörkövaara // ERJ/90cm // 3/30 //\n09.12.2015 // ERJ/100cm // Huvitutti // 3/40 //\n10.12.2015 // ERJ/100cm // Petäjävaara // 1/30 //\n11.12.2015 // ERJ/100cm // Huvitutti // 5/40 //\n11.12.2015 // ERJ/100cm // Viisikko // 4/30 //\n13.12.2015 // ERJ/100cm // Huvitutti // 6/40 //\n15.12.2015 // ERJ/100cm // Huvitutti // 2/40 //\n15.12.2015 // ERJ/100cm // Viisikko // 3/30 //\n31.08.2016 // ERJ-cup/90cm // Hukkapuro // 18/186 //\n17.08.2015 // Kilpailukeskus Stewart // KERJ/Helppo // 2/11 //\n20.08.2015 // Kilpailukeskus Stewart // KERJ/Helppo // 3/11 //\n24.08.2015 // Kilpailukeskus Stewart // KERJ/Helppo // 1/11 //\n31.10.2015 // Rohkelikko // KERJ/Helppo // 4/40 //\n04.11.2015 // Rohkelikko // KERJ/Helppo // 4/40 //\n09.11.2015 // Rohkelikko // KERJ/Helppo // 5/40 //\n15.11.2015 // Kilpailukeskus Stewart // KERJ/Helppo // 4/30 //\n16.11.2015 // Kilpailukeskus Stewart // KERJ/Helppo // 2/30 //\n17.11.2015 // Kilpailukeskus Stewart // KERJ/Helppo // 3/30 //\n18.11.2015 // Lamoca // KERJ/Helppo // 2/30 //\n19.11.2015 // Lamoca // KERJ/Helppo // 1/30 //\n21.11.2015 // Lamoca // KERJ/Helppo // 5/30 //\n21.11.2015 // KERJ/Helppo // Taikakuun Kartano // 5/40 //\n24.11.2015 // Huvitutti // KERJ/Helppo // 4/30 //\n25.11.2015 // Pimento // KERJ/Helppo // 5/30 //\n25.11.2015 // Mörkövaara // KERJ/Helppo // 3/30 //\n25.11.2015 // KERJ/Helppo // Taikakuun Kartano // 6/40 //\n27.11.2015 // Susiraja // KERJ/Helppo // 5/30 //\n01.12.2015 // KERJ/Helppo // Huvitutti // 3/30 //\n02.12.2015 // Holmberg // KERJ/Helppo // 2/30 //\n03.12.2015 // Mörkövaara // KERJ/Helppo // 3/30 //\n06.12.2015 // KERJ/Helppo // Huvitutti // 2/30 //\n06.12.2015 // KERJ/Helppo // Holmberg // 2/40 //\n09.12.2015 // KERJ/Helppo // Huvitutti // 4/30 //\n09.12.2015 // Mörkövaara // KERJ/Helppo // 4/30 //\n12.12.2015 // KERJ/Helppo // Holmberg // 1/40 //\n29.12.2015 // KERJ/Helppo // Mörkövaara // 1/30 //\n21.01.2016 // KERJ/Helppo // Taikakuun Kartano // 3/40 //\n24.01.2016 // KERJ/Helppo // Taikakuun Kartano // 5/40 //\n25.01.2016 // KERJ/Helppo // Mörkövaara // 5/40 //\n26.01.2016 // KERJ/Helppo // Silkes // 4/27 //\n29.01.2016 // KERJ/Helppo // Mörkövaara // 2/40 //\n01.02.2016 // KERJ/Helppo // Mörkövaara // 6/40 //\n02.02.2016 // KERJ/Helppo // Turmeltaja // 3/30 //\n05.02.2016 // KERJ/Helppo // Turmeltaja // 1/30 //\n06.02.2016 // KERJ/Helppo // Mörkövaara // 4/40 //\n02.02.2016 // KERJ/Helppo // Hengenvaara // 3/15 //\n04.03.2016 // KERJ/Helppo // Turmeltaja // 4/30 //\n05.03.2016 // KERJ/Helppo // Turmeltaja // 3/30 //\n06.03.2016 // KERJ/Helppo // Turmeltaja // 4/30 //\n09.03.2016 // KERJ/Helppo // Turmeltaja // 4/30 //\n15.08.2015 // Kilpailukeskus Stewart // VVJ/Noviisi // 3/37 //\n20.08.2015 // Kilpailukeskus Stewart // VVJ/Noviisi // 6/37 //\n22.08.2015 // Kilpailukeskus Stewart // VVJ/Noviisi // 3/37 //\n23.08.2015 // Kilpailukeskus Stewart // VVJ/Noviisi // 6/37 //\n03.09.2015 // Wyat Shetlands // VVJ/Noviisi // 5/40 //\n04.09.2015 // Wyat Shetlands // VVJ/Noviisi // 2/40 //\n23.11.2015 // Mörkövaara // VVJ/Noviisi // 3/30 //\n02.12.2015 // Holmberg // VVJ/Noviisi // 4/30 //\n04.12.2015 // VVJ/Noviisi // Breandan // 1/40 //\n07.12.2015 // VVJ/Noviisi // Wyat Shetlands // 6/40 //\n09.12.2015 // VVJ/Noviisi // Yentel Ponies // 6/40 //\n09.12.2015 // VVJ/Noviisi // Breandan // 5/40 //\n11.12.2015 // VVJ/Noviisi // Breandan // 5/40 //\n11.12.2015 // Mörkövaara // VVJ/Noviisi // 1/30 //\n13.12.2015 // Mörkövaara // VVJ/Noviisi // 3/30 //\n13.12.2015 // Holmberg // VVJ/Noviisi // 3/30 //\n17.12.2015 // Holmberg // VVJ/Noviisi // 3/30 //\n29.12.2015 // VVJ/Noviisi // Mörkövaara // 4/30 //\n30.12.2015 // VVJ/Vaativa // Mörkövaara // 5/30 //\n30.12.2015 // VVJ/Noviisi // Viisikko // 3/30 //\n04.01.2016 // VVJ/Noviisi // Viisikko // 1/30 //\n05.01.2016 // VVJ/Noviisi // Viisikko // 4/30 //\n17.01.2016 // VVJ/Noviisi // Wyat Shetlands // 2/40 //\n23.01.2016 // VVJ/Noviisi // Wyat Shetlands // 2/40 //\n27.01.2016 // VVJ/Noviisi // Mörkövaara // 2/30 //\n01.02.2016 // VVJ/Noviisi // Wyat Shetlands // 3/40 //\n03.02.2016 // VVJ/Noviisi // Wyat Shetlands // 4/40 //\n06.02.2016 // VVJ/Noviisi // Mörkövaara // 5/40 //\n10.02.2016 // VVJ/Noviisi // Mörkövaara // 6/40 //\n11.02.2016 // VVJ/Noviisi // Mörkövaara // 3/40 //\n17.02.2016 // VVJ/Noviisi // Mörkövaara // 6/40 //\n29.02.2016 // VVJ-cup/Noviisi // Wyat Shetlands // 8/126 //\n26.08.2016 // VVJ/Noviisi // Keilakunkku, osa1 // 8/81 //\n27.08.2016 // VVJ/Noviisi // Keilakunkku, osa2 // 1/41 //\n28.08.2016 // VVJ/Noviisi // Keilakunkku, finaali // 3/10 //\nNäyttelyt, 1x RCH = 10p\n25.08.2015 // Kutsu // NJ/Suomenhevosorit // 5/12 //\n26.01.2016 // Kutsu // VSN/Suomenhevosorit // 7/12 //\n22.02.2016 // Kutsu // VSN/Suomenhevosorit // 8/12 // 38p.\n06.03.2016 // Kutsu // VSN/Suomenpienhevosorit // 5/12 // 38,5p.\n08.08.2016 // Kutsu // VSN/Suomenhevosorit // 9/12 // 38p\n01.09.2016 // Kutsu // VSN/Suomenpienhevosorit // RCH // 37,5p\n09.02.2016 Sulon kanssa ollaan pikku hiljaa saavutettu erinomainen menestys ja nyt lähinnä korjataan sato talteen. Sulo on kiertänyt jo kantakirjan, kohtalaisen hyvällä, omalla tasollaan erittäin hyvällä tasolla ja nappasi sieltä kolmospalkinnon. Sen jälkeen kierähdettiin ja pyörähdettiin lajilaatuarvosteluissa: kouluratsastus, esteratsastus ja kenttäratsastus ja jopa valjakkoajo on purkissa. Kaikista näistä Sulon kanssa kaapattiin hieno ykkönen. Seuraavana vuorossa on suomenhevosten oma laatuarvostelu ja lähiaikoina myös yleislaatuarvostelu. Sen jälkeen Sulo on saavuttanut kaiken ja se pääsee nauttimaan rennoista eläkepäivistä. Vielä on kuitenkin viimeinen rutistus, reipasta treeniä ja puunausta, jotta saadaan paras mahdollinen tulos vielä viimeisistäkin laatuarvosteluista. Pakko kuitenkin sanoa, että vaikka tavoitteet on olleet korkealla, on Sulo selvinnyt moittettomasti!\n08.01.2017, kouluvalmennus (omistajan kirjoittama)\nKirpsakan pakkasen myötä kouluvalmennuksemme oli siirretty maneesiin, mutta eihän tuo meitä haitannut - kivampi se oli lämpimämmässä ja tuulettomassa on treenata. Päivän operaationa oli saada Sulo rehellisesti tuntumalle, työskentelemään läpi kropan ja sen askeleiden säädeltävyys maksimitasolle. Aloitimme jo verryttelyssä tekemään siirtymiä askellajien sisällä: vielä ei haettu erityisen koottuja tai lisättyjä askeleita vaan tähdättiin siihen, että Sulo kuunteli pidättäviä ja eteenpäin ajavia apuja. Se oli vähän turhan reippaalla tuulella eikä malttanut hidastaa ihan kevyimmistä avuista, mutta parani kyllä koko ajan. Varsinainen tehtävä tehtiin ympyrällä, jossa tehtiin kymmenen askelta koottua, kymmenen keskiaskellajia ja kymmenen lisättynä. Kiitosta saimme täsmällisyydestä, vaikkei Sulon kanssa ihan sataprosenttiseen työskentelyyn päästykään!\n18.12.2016 En tiedä kenen idea se oli, mutta pikkujoulujen kunniaksi järjestimme enemmän tai vähemmän leikkimielisen agilitykilpailun ohjelmanumeroksi - veren maku suussahan siellä tunnetusti kaikki kilpailivat. Jotta kilpailu olisi mahdollisimman reilu ja vaikea, jokainen osallistuja sai nostaa itselleen hevosen arpalapulla kaikista tallin hevosista. Luonnollisesti kaikki toivoivat jotain \"kaikki käy\" ja helposti käsissä pysyvää hevosta, sillä agility ei ollut kyllä kenellekään Hengenvaaran hevosista kovin tuttu laji. Pikkujoulupäivänä satoi räntää taivaan täydeltä... Sulo kuulosti alkuun ihan kohtalaisen helpolta kaverilta enkä ollut kauhuissani. Eihän se mikään helpoin tapaus ollut ylimääräisine energioineen, mutta selvisimme kuitenkin kohtalaisen turvallisesti koko radan läpi - ja mikä yllättävintä, sijoituimme koko kilpailuissa kolmanneksi.\n05.08.2016, maastoestevalmennus (omistajan kirjoittama)\nTämän päivän agenda oli suunnata maastoesteradalle ja saada hyppyihin sopiva varmuus ennen viikonlopun isoja kenttäkisoja. Alunperin minun piti mennä ihan yksikseni, mutta onneksi valmentajamme Edward ehti tulla mukaan pikaisesti antamaan viime hetken vinkit. Sulo oli ollut viime aikoina aika energinen ja villi, joten tänään täytyisi ratsastaa se suht rankasti - liika energia maastoesteillä aiheutti Sulon kanssa lähinnä vaaratilanteita ja paljon mielummin ratsastaisin kisoissa hallitusti kuin tuurilla. Sulo oli alusta asti yllättävän hyvä eikä turhia riekkunut. Muutaman kerran se yritti lähteä kuskaamaan minua mielensä mukaan, mutta Edin neuvoilla sain sen nopeasti hallintaan ja pääsimme hyppäämään hyviä hyppyjä erilaisille esteille. Vesieste sai Sulon riemastumaan, mutta selvisin sen pukkirodeosta kunnolla. Tämän pohjalta on hyvä lähteä kisoihin!\n08.06.2016 Odottelin jo kauhulla Sulon kengitysvuoroa: se oli ollut viime päivät tai oikeastaan jopa viikot melkoinen kauhukakara ja tavallistakin haastavampi. Kärsivällisyys oli usein ollut sekä hevosella että ihmisellä miinuksen puolella ja helpompaa oli ollut vain liikuttaa se maastossa tai irtona ilman sen suurempaa ajatustyötä - sekään ei ollut ollut hyvä idea. Olin lahjonut valmentajamme ratsastamaan sillä oikein raskaan treenin aamupäivällä, jotta ori malttaisi edes hetken seistä iltapäivän kengityksessä. Huokaisin helpotuksesta jo oikeastaan oria tarhasta hakiessani sen lähtiessä ihan mielellään mukaani ja kävellessä nätisti vierellä. Turhaan olin muutenkin panikoinut kengityksen suhteen: Sulo käyttäytyi ehkä tavallistakin paremmin. Ehkä silläkin on joku taju sen suhteen milloin voi perseillä ja milloin pitää oikeasti käyttäytyä.\n02.05.2016, estevalmennus (omistajan kirjoittama)\nManeesissa pyöri hieno suomenhevosori Sulo ratsastajineen. Ori vaikutti pirteältä ja hyväntuuliselta seuratessaan radan pystytystä kiinnostuneena. Hapero aloitteli Sulon lämmittelyn omatoimisesti käynnissä ja ravissa tehden paljon voltteja ja temponvaihteluja. Sulo vähän testaili, josko saisi hyytyä tai vaihtoehtoisesti karata muka-säikähtäen esteelle, mutta Hapero oli tiukkana ja ori myöntyi kohtaloonsa alkaen taipua hienosti. Muutaman laukkaympyrän jälkeen aloitettiin esteiden hyppääminen. Aluksi tutustuttiin kuusiesteisen radan jokaiseen esteeseen erikseen, ylitettiin ne puhtaasti joko ensimmäisellä yrittämällä tai parin harjoituskerran jälkeen. Sen jälkeen rata ratsastettiin kokonaisuudessaan. Sulon laukka rullasi hyvin, vähän turhan vauhdikkaasti, mutta tasaantuen loppua kohden ja esteet ylittyivät itsevarmasti pehmeillä hypyillä. Viimeisellä esteellä ratsukko laski askeleet väärin ja puomi kolahti alas. Mutta seuraavalla kierroksella rata oli puhdas ja korotin sen metriin. Ratsukko suoritti puhtaan radan jo ensimmäisellä yrittämällä, ja siihen olikin hyvä lopettaa! Hyppyjä ei tänään tullut montaa, mutta koska fiilis oli molemmilla hyvä ja homma sujui, niin mitäpä sitä turhaan hinkaamaan.\n24.04.2016, kouluvalmennus (omistajan kirjoittama)\nTämän päivän kouluvalmennus ei mennyt hyvin. Paikalle oli saapunut vieraileva valmentaja ja olin päättänyt mennä paikalle Sulon kanssa, jotta saisimme sopivaa treeniä ajatellen tulevia cup-kilpailuja. Viime aikoina meillä oli mennyt oikeastaan todella hyvin, joten odotukset olivat korkealla - ei olisi tosin kannattanut olla. Sulo oli alusta asti oikea tänttähäärä eikä se malttanut keskittyä mihinkään kunnolla. Valmentajan neuvoilla sain sen vähän paremmin kuulolle, mutta se ei lopussakaan tehnyt rehellisesti töitä ja keksi jatkuvasti jotain omia touhuja. Meidän oli pitänyt treenata meille vaikeita asioita, kuten lisättyjä askellajeja, mutta koko valmennus meni perusratsastamiseen ja orin kuulolle saamiseen. Todella mälsää, että juuri tänään Sulo päätti olla tuollainen. Ehkä se reagoi omaan jännitykseenikin.\n27.03.2016 Hain Sulon tarhasta tarkoituksena treenata tänään oikein kunnolla esteitä. Sulolla tuntui olevan vähän kevättä rinnassa ja se tanssahteli narun päässä jo tarhasta haettaessa, pysyen kuitenkin nätisti käsissä niinkuin kunnon hevosen kuuluukin. Jäimme pihalle harjauspuomiin auringon lämmittäessä jo kivasti. Sitäpaitsi pieni tuulenvire veisi irtoavat talvikarvatollot pois eikä ne jäisi talliin pyörimään. Karvaa Sulosta totisesti lähti, vaikea uskoa miten niin pienestä eikä edes niin pörheästä hevoseläimestä saattoi lähteä oikein laattoina karvaa. Minulla meni pitkä tovi oria harjaillessa, mutta mikäs kiire kauniina viikonloppupäivänä. Putsasin orilta kaviot - jopa lähes ongelmitta ja täysin ilman lahjontaa - ja hain tallista varusteet sekä itselle että ratsulle. Pikapikaa olimmekin jo kävelemässä alkukäyntejä lähimaastossa, josta suuntasimme kentälle, johon olin jo aikaisemmin pystyttänyt vaihtelevan korkuisia esteitä. En saanut täksi päiväksi ketään nostelemaan puomeja, joten esteet olivat aika maltillisen korkuisia. Sulo tuntui alkuraveissakin jo mukavan reippaalta ja kuuliaiselta. Verkkahypyissä ori vähän lähti käsistä ja spurttaili menemään kentällä vähän oman mielensä mukaan, mutta annoin sen kiihdytellä: parempi iloinen ja eteenpäinpyrkivä hevonen kuin tahmea ja haluton. Hyppäsimme lähinnä muutamia yksittäisiä esteitä peräkkäin, ei niinkään rataa tavoitellen siistiä ja huolellista tyyliä ilman turhaa riekkumista ja säätämistä. Aika paljon sain pitää istunnalla vastaan, ohjaspidätteistä Sulo lähinnä viskoi päätään ja puski vastaan, mutta istunnalla sen sai rauhoittumaan ja sopimaan esteväleihin paremmin. Selvästi ori on jo aikuistunut, sillä se ei enää muutaman kerran jälkeen viitsinyt yrittää mitään pukkihyppyrodeokiihdytyksiä vaan keskittyi koko treenin ajan hyvin työntekoon.\n08.10.2015 Sade piiskasi maata kuin viimeistä päivää ja tällaisella kelillä sitä toivoi harrastavansa vaikka pitsinnypläystä eikä suinkaan hevosia. Tänäänkin jouduin raahautumaan talliin normaalista poikkeavia, ylimääräisiä kertoja, kun eräs nimeltämainitsematon suloinen herra päätti polkea jopa kaksi kenkäänsä irti juuri ennen tärkeää kisaviikonloppua ja ainoa sopiva kengitysaika osui juuri sellaiseen aikaan, jota ei voinut yhdistää esimerkiksi päiväheiniin. Lisäksi Sulolla on viime aikoina ollut sen verta huonoja päiviä kavioiden noston suhteen, jolloin en halunnut sysätä kiukkupeppua kenenkään talliapulaisen niskoille.\nSulo tottakai jurotti tarhansa perimmäisessä nurkassa, takamus visusti portille päin, syvästi loukkaantuneena siitä, että hänet on hylätty ällöttävään märkään kuratarhaan ja sateeseen. Selvästi kostoksi se päätti myös villitä koko tarhan porukan kirmaamaan kura lentäen ohitseni tarhan toiseen päähän, kunhan pääsin rämpimään tarpeeksi lähelle. Olin jopa kellahtaa kuraan, kun yrittäessäni väistää konilaumaa, molemmat saappaani olivat tarttuneet napakasti kuraan kiinni. Vihdoin kun sain itseni irti kurasta, hevosen kiinni ja vain sen yhden hevosen ulos tarhasta, olin jo yltäpäältä läpimärkä. Talutin orin talliin - yllättäen se käyttäytyi ihan hevosiksi enkä esimerkiksi liukunut mahallani kurassa hevosen perässä sen lähtiessä käsistä. Tallissa aloin kiivaaseen tahtiin harjaamaan kuraa hevosesta irti, mutta aika nopeasti hinasin sen pesukarsinaan ja huuhtelin sen suurinpiirtein kainaloista alaspäin. Kengittäjäkin saapui juuri sopivasti, kun sain Sulon takaisin käytävälle. Päätin selvitä koko operaatiosta mahdollisimman helpolla ja lykkäsin orin turvan visusti kauraämpäriin, kun kengittäjä löi uudet kengät vanhojen irronneiden ja kadonneiden tilalla. Ehkä Sulo oli saanut höykyttää jo minua tarpeeksi ja käyttäytyi lähes moitteettomasti koko lyhykäisen toimenpiteen ajan. Hassua miten paljon esivalmistelua voi noin lyhyeeseen hommaan tarvita...\n23.09.2015 Sidoin Sulon napakasti käytävälle kiinni, minua ei tänään huvittanut yhtään katsella sen tänttäämistä ja häsläämistä, mutta tottakai oriherra päätti ottaa tilanteesta vaarin ja riehui kahta kauheammin onnistuen potkaisemaan koko harjakopan sisällön leviäksi käytävälle, vaikkei sen fyysisesti olisi pitänyt edes olla mahdollista. Yritin harjailla orin mahdollisimman nopeasti, mutta huolellisesti, jotta pääsisimme iki-ihanaan kavionpuhdistusoperaatioon. Sulo esitteli taas ehdottomasti parhaat puolensa ensin jumittamalla kaviotaan viimeiseen asti maassa ja sen jälkeen ponkaisemalla sen suurin piirtein naaman korkeudelle ja heijjaamalla itseään jatkuvasti edestakaisin. Raivostuttavaa. Heitin orille ja itselleni varusteet niskaan ja lähdimme kohti syksyisiä maastopolkuja. Sulo oli alusta asti miellyttävän reipas ja hoitotoimenpiteiden kenkkuilu unohtui nopeasti. Pitkien alkukävelyiden jälkeen Suloa alkoi jo köpöttely kyllästyttää, joten siirryimme hölkkäilemään kapeaa metsäpolkua, missä ori sai oikeasti katsoa jalkoihinsa, jotta pysyisi pystyssä. Saavuimme avarammalle metsätielle eikä minun tarvinnut kuin kevyesti pyytää, niin Sulo ampaisi oikein iloiseen laukkaan ja hetken riekuttuaan aloitti reippaan pukkirodeon meinaten itsekin lentää turvalleen. Hetken aikaa pidätin hengitystä miettien, että ollaanko sitä kohta molemmat niskat poikki johonkin kuoppaan kompastuneena, mutta pikkuhiljaa Sulo rauhoittui ja keskittyi pukittelun sijaan kiihdyttämään vauhtiaan. Rupesin hyvissä ajoin himmailemaan vauhtia, sillä Sulosta huomasi, ettei sitä todellakaan huvittanut vielä hidastaa. Päätin siis laukata vielä suoran edestakaisin ennen loppulenkkiä ja Sulo vaikutti huomattavasti paljon enemmän elämäänsä tyytyväiseltä kolmannella laukkasuoralla. Loppumatka hölköteltiin kölköteltiin rentoa ravia ja käveltiin ainakin viimeiset pari-kolme kilometria tallille.\nMenehtynyt 26-vuotiaana.", "timestamp": "2018-07-17T13:39:15Z", "url": "http://www.haperon.net/hengenvaara/H/Sulo.html"}