{"text": "Leijonat - CSM: Kärpät sarjajohtoon\nkeskiviikko, 07 joulukuu 2011 11:32\nCSM: Kärpät sarjajohtoon\nOulun Kärpät nousi viikonlopun kahdella voitollaan C-nuorten SM-sarjan kärkipaikalle. Kärpät on voittanut seitsemän viimeisintä otteluaan maalierolla 42-18.\nViikonlopun otteluiden tehopelaaja oli Tapparan Anton Levtchi, joka keräsi HPK:ta vastaan kaikkiaan seitsemän pistettä. JYPin maalitykki Oskari Degerlund teki hattutempun molemmissa viikonlopun otteluissa.\nJokerit - Tappara 4-3\nJokerit käänsi ottelun edukseen päätöserässä kahdella, 50 sekunnin välein tekemällään maalilla. Kapteeni Olli Kalliomaa oli Jokerien tehokkain kahdella maalillaan.\nIlves - JYP 7-6 JA\nIlves johti ottelua kahden erän jälkeen jo 5-2, mutta JYP kiri ottelun tasoihin 22 sekuntia ennen varsinaisen peliajan päätöstä. Ilveksen pelastaja oli ottelussa peräti tehot 3+3 kerännyt Ville Meskanen, joka ratkaisi ottelun jatkoajalla ajassa 61.25. Ilveksestä Eemeli Suomi oli toinen päivän tehomies lukemilla 2+3. JYPistä Julius Nättinen keräsi myös pisteet 2+3. Oskari Degerlund kasvatti maalisaldoaan hattutempulla (3+0).\nJokerit - Lukko 6-4\nJokerit otti viikonlopun toisen voittonsa ja nousi sarjataulukossa uuden viikon alkaessa neljänneksi. Mäkisen veljekset Atte (1+2) ja Miro (2+0) olivat narripaitojen tehokkaimmat. Lukon Aleksi Saarela keräsi pisteet 2+1 ja säilytti asemansa pistepörssin kärjessä.\nHPK - Tappara 3-10\nTappara ryöpytti murskavoiton tehokkaalla toisella erällään. HPK johti ottelun puolivälissä 2-1, mutta Tappara iski sen jälkeen kuusi maalia seitsemässä minuutissa ja 19 sekunnissa. Tapparan Anton Levtchi keräsi peräti seitsemän (3+4) pistettä. Alex Olkinuora (1+4) ja Joonas Väinölä (3+1) nousivat myös esille. Anton Levtchi johtaa C-nuorten SM-sarjan syöttöpörssiä 16 syöttöpisteellään.\nBlues - SaiPa/Ketterä 5-4 JA\nBlues johti avauserän jälkeen jo 3-0, SaiPa/Ketterä nousi päätöserässä jopa johtoon, mutta Bluesin tehomies Tatu Kanervan (2+2) kaksi maalia ratkaisivat ottelun espoolaisille. Jatkoaikamaali syntyi ajassa 62.14. SaiPa/Ketterästä Joona Jääskeläinen teki kaksi maalia.\nKooKoo - Kärpät 2-8\nKärpät nousi voitollaan sarjan kärkeen. Arttu Ruotsalainen (1+4), Sebastian Aho (2+2) ja Antti Kalapudas (2+1) kurittivat KooKoota tehokkaimmin. KooKoo-maalissa Santeri Levänen torjui 45 kertaa.\nJYP - KooKoo 6-4\nJYP-hyökkääjä Oskari Degerlund viimeisteli viikonlopun toisen hattutemppunsa (3+0) KooKoo-voitossa. Julius Nättinen syötti kaikki Degerlundin maalit ja keräsi tehot 1+3. KooKoon Tomi Rautiolle laskettiin 48 torjuntaa. Oskari Degerlund nousi maaliensa myötä C-nuorten SM-sarjan maalipörssin jaetulle kärkipaikalle 14 osumallaan.\nSaiPa/Ketterä - Kärpät 1-2\nSaiPa/Ketterä pani sarjajohtaja Kärpät ahtaalle Imatralla. Reilun 16 tunnin tauon jälkeen kaukaloon palanneen Kärppien maalissa Samuel Jukuri torjui 44 kiekkoa. Jukuri johtaa SM-sarjan maalivahtitilastoa torjuntaprosentilla (94,7) mitaten.\nLukko - Blues 4-3\nMatias Lainio (1+2) oli mukana kolmessa Lukko-maalissa, kun raumalaiset kukistivat Bluesin kierroksen kärkikamppailussa. Lukko teki kaikki maalinsa ylivoimapelissä. Maalit syntyivät toisen erän lopussa ja kolmannen erän alussa reilun kahdeksan minuutin aikana.\nHPK - Ilves 3-2 JA\nHPK:n Juhani Ikonen (1+1) ratkaisi ottelun hämeenlinnalaisten eduksi jatkoajan viimeisellä sekunnilla (64.59). Varsinaisella peliajalla Sakari Dahlgren vastasi HPK:n molemmista maaleista.\nKärpät 11 8 1 0 2 56 - 29 26\nBlues 11 7 1 0 3 44 - 36 23\nLukko 11 7 0 0 4 53 - 40 21\nJokerit 11 5 1 3 2 42 - 43 20\nHPK 11 4 2 0 5 38 - 46 16\nIlves 11 2 3 2 4 49 - 51 14\nSaiPa/Ketterä 11 4 0 2 5 40 - 46 14\nTappara 11 4 0 1 6 45 - 46 13\nJYP 11 3 0 1 7 45 - 60 10\nKooKoo 11 1 2 1 7 43 - 58 8\n1 SAARELA Aleksi Lukko 11 13 14 27 8\n2 MESKANEN Ville Ilves 11 14 10 24 10\n3 LEVTCHI Anton Tappara 11 7 16 23 6\n4 AHO Sebastian Kärpät 11 11 11 22 8\n5 DEGERLUND Oskari JYP 10 14 7 21 22\n6 KANERVA Tatu Blues 11 12 9 21 16\n7 NÄTTINEN Julius JYP 7 8 12 20 4\n8 SUOMI Eemeli Ilves 10 6 14 20 35\n9 LAINIO Matias Lukko 11 10 9 19 6\n10 RUOTSALAINEN Arttu Kärpät 11 7 12 19 4", "timestamp": "2020-01-25T20:13:22Z", "url": "http://front1.leijonat.fi/index.php/sarjat/c-nuorten-sm-sarja/kausi-2011-12/item/2252-csm-k%C3%A4rp%C3%A4t-sarjajohtoon"}