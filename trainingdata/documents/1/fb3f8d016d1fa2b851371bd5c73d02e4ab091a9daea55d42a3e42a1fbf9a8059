{"text": "Posted by Margit Mannila on December 29, 2011\nVerkkokaupan markkinointi on vähäistä tai se unohdetaan kokonaan. Ajatellaan kun on verkkokauppa, niin ostoskorit alkavat täyttyä kuin itsestään. Markkinointi ja Mainonta -nettisivustolla ollut Verkkokauppias markkinoi pennosilla- juttu ottaa kantaa tähän aiheeseen. Jyväskylän yliopistossa oli luento lokakuussa 2009 aiheesta otsikolla Studia Generalia: Digitaalinen markkinointi: Saako kengännauhabudjetilla näkyvää aikaan? Siinä todettiin, että vähäisilläkin varoilla pääsee esille verkostoja hyödyntämällä. Verkostoilla on todella paljon mahdollisuuksia, mutta niitä tulee osata käyttää aktiivisesti hyödykseen.\nVerkko ja verkkokauppa on käytännössä yksi realistisimmista pienen yrityksen mahdollisuuksista kansainvälistyä pienellä budjetilla ja pienillä henkilöstöresursseilla. Se ei ole suuremmallekaan yritykselle huono vaihtoehto.\nMuistettava aina verkossa toimiessa, että maineen voi menettää huomattavasti nopeammin kuin \"vanhanaikaisessa\" live face-to-face -maailmassa.\nSmilehousen Ilkka Hallavo oli syyskesällä 2009 Jyväskylässä Itellan järjestäämässä seminaarissa. Hallavo puhui menestyvän verkkokaupan toimintamallista. Hän sanoi, että verkkokauppa saattaa olla yksi asiointikanava muiden joukossa, mutta se voi olla myös ainut myyntikanava. Asiakkaan käyttäytyminen on muuttunut. Siinä kun ennen asiakas kuunteli enemmän myyjää, nykyisin asiakas kuuntelee enemmän vertaisiaan, niitä jotka ovat käyttäneet tuotteita ja verkolla on aivan omanlainen roolinsa. Kun keskustelupalstalla nimimerkki \"Zöde89\" vakuuttaa tuotteen X olevan huippu, uskotaan häntä enemmän kuin myyjää. Puskaradio ei siis tarvitse enää viikkoja tai kuukausia, vaan kysymys on parhaimmillaan sekunneista. \"Zöde89\" toimivat giljotiineina. Kuka on pelissä mukana ja kuka on ulkona. Hallavo sanoi, että jos et palvele verkossa, olet ulkona koko busineksesta. (Lue koko juttu tästä blogista otsikolla: Onneksi on Posti). Word-of-Mouth -voimaa ei kannata väheksyä, tosin sen pelossa ei kannata jättää asioita tekemättäkään.\nTutustu myös Tuomas Salsteen tutkimuksiin Diplomityö.\ne-commerce entrepreneurship kirjoituksia kooste lähteitä linkkejä links opetus verkkokauppa yrittäjyys", "timestamp": "2019-01-23T16:58:12Z", "url": "http://tutkimu.blogspot.com/2011/12/verkkokaupan-markkinointi.html"}