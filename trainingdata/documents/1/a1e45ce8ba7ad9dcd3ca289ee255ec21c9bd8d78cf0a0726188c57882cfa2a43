{"text": "Keilaranta 1 | Espoo | Toimistotila | 188.5 - 188.5 m² | Cushman & Wakefield\nVuokrattava\ttoimistotila, Espoo, Keilaniemi, 188.5m²\nKohde\t#1235321\nToimistotila, Espoo, 188.5m²\nPinta-ala: 188.5 m²\nModernia toimistotilaa kiinteistön kuudennesta toimistokerroksesta. Tila A 6.4\nKeilaranta 1 kiinteistöä laajennettiin uudisrakennuksella (A) joka valmistui toukokuussa 2012 ja samassa yhteydessä 90-luvulla rakennettu \"vanha osa\" (B) peruskorjattiin moderniksi toimistotilaksi. Tilat ovat valoisat ja ilmavat. Merenpuoleisen siiven tiloista hieno merinäköala. Tilojen huonekorkeus on nykystandardeja korkeampi. Tilat kombitoimistoa, jossa avotila ja joitakin huoneita.\nKeilaranta 1 vuokralaisilla mahdollisuus käyttää kiinteistön kattavia palveluja kuten aulavastaanottoa, lounasravintolaa, kokoustiloja sekä pysäköintihallia.\nKeilaranta 1 A on valmistunut toukokuussa 2012. Se on platinatason kiinteistö yritysmaailman ytimessä. Keilaranta 1 A:lle on myönnetty LEED Platina-ympäristösertifikaatti. 11-kerroksisen tornin toimistotiloista on upeat merinäköalat. Keilaranta tarjoaa tyylikkäät aula- ja vastaanottotilat, ainutlaatuisen merellisen maiseman talon kaikista kerroksista sekä erinomaiset tietoliikenneyhteydet. Kiinteistössä on lounasravintola, auditorio sekä runsas valikoima eri kokoisia kokous- ja neuvotteluhuoneita. Toimistotilojen viihtyvyyttä lisäävät epäsuora valaistus, ääntä vaientava akustiikka sekä runsas luonnonvalo. Myös sisäilman laatu ylittää selkeästi suomalaisen vaatimustason. Työntekijöiden virkistykseksi Keilarannassa on kuntosali ja sauna. Ylimmässä 11. kerroksessa sijaitsevat kiinteistön edustus- ja neuvottelutilat. Kohteessa on runsaasti pysäköintitilaa henkilökunnan käyttöön.\nKeilarannasta on moitteettomat liikenneyhteydet eri puolille pääkaupunkiseutua. Julkisen liikenteen linjat ja kevyen liikenteen reitit toimivat erinomaisesti. Kiinteistö sijaitsee Keilaniemen metroaseman välittömässä läheisyydessä. Länsiväylä vie nopeasti Helsingin keskustaan ja Isoon Omenaan. Kehätieltä pääsee sujuvasti moottoriteille ja lentokentälle. Työpaikkapyöräilijöiden käytössä on pyöräparkki ja sosiaalitilat. Taksiasema löytyy kiinteistön vierestä. Helsingin ydinkeskustaan 8 km, Helsinki-Vantaan lentoasemalle 22 km, Länsiväylälle 800 m.\nRakennuksen alla on lämmitetty kolmikerroksinen parkkihalli, jonka paikat ovat pysäköintioikeudellisia. Kiinteistön asiakkaiden käytössä ovat piha-kannen autopaikat. Kohteessa on myös autopesula.", "timestamp": "2020-08-05T07:18:51Z", "url": "http://www.cushmanwakefield.fi/toimitila/1235321/toimistotila/espoo/keilaniemi/keilaranta-1"}