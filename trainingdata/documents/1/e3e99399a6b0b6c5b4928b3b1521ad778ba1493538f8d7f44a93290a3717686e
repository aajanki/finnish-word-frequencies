{"text": "Soppaa ja silmukoita: Pientä joulua juhlimassa Oulussa\nPientä joulua juhlimassa Oulussa\nViime viikonloppu tuli vietetty kovin sosiaalisissa merkeissä Oulussa. Reissun \"päätapahtuma\" oli oululaisten ruokabloggareiden pikkujoulut, joita vietettiin tänä vuonna 18 hengen voimin Kotiharmin residenssissä. Samalla reissulla ehdin käydä teatterissa ja istua iltaa entisten työkavereiden kanssa, parantaa maailmaan ja vähän kokatakin kokkipottilan Hannelen kanssa sekä käydä kutittelemassa lasten nuorinta pikkuserkkua unohtamatta tietenkään Uneliaan Annan hauskaa matkaseuraa. Varsin mukava viikonloppu siis.\nHannelen kanssa teimme (lue: minä katsoin ja Hannele teki) pikkujoulupöytään Farangin kuuluisaa karkkipossua omatekoisen leivän (arvatkaapa kuka sen leivän leipoi, heh) päällä tarjoiltuna sekä jokaisen juhlan äidin, kasarisiilin, joka tällä kertaa oli pikkujouludiscotunnelmissa. Pari kertaa olen karkkipossua maistanut, mutten koskaan tehnyt sitä itse. Nyt sain Hannelelta hyvän käytännön opastuksen reseptin saloihin, joten ehkä jo ensi viikonloppuna meillä rouskutellaan tahmeaa possua, slurps! Discosiilin pipo oli minun käsialaa ja hienot sateenkaaren väreissä loistavat tikut Hannelen Kyproksen tuliaisia. Tikkuhin tökittiin konstailemattomasti edam-juustoa, nakkeja, paprikatäytteisiä oliiveja, viinirypäleitä ja lihapullia (nämä tosin omatekoisia).\nPikkujouluissa pöydät notkuivat herkkuja ja täytyy myöntää, että vedin illan aikana totaaliset ruokaöverit. Hädin tuskin kykenin osallistumaan Hannelen ja Kotiharmin järjestämiin seurapeleihin. Tarjoilujen takana olivat bloggaajat & avecit seuraavista blogeista: Pastanjauhantaa, Aina nälkä, Ghetto Gourmet, Peruspöperöä, Sokerikukkasia, Unelias kokki sekä (diplomi-)insinöörin keittiössä. Alla pokkarilla räpsäistyä kuvasatoa syömingeistä. Kuvat eivät anna oikeutta herkuille ja kauniille esillepanoille, mutta jonkinlaista ruokakateutta ne ehkä kuitenkin saavat herätettyä.\nLähettänyt Marja klo 22.43\nTunnisteet: alkupalat, juhlat, miitti, possu, ruokaa\nHannele 26. marraskuuta 2012 klo 23.18\nVietä Marjan kanssa viikonloppua ja maailma on taas parempi paikka. Loistava konsepti, pakko ottaa uusiksi! Kiitos, sinä ihana!\nKasarisiili on ihan paras. Tikut on pesty ja valmiina seuraavaan siileilyyn.\nMarja 27. marraskuuta 2012 klo 21.16\nVirpi 27. marraskuuta 2012 klo 8.22\nHyvä, että tikut tulivat talteen jatkokäyttöä varten!\nOli tosi kiva nähdä taas :)\nMarja 27. marraskuuta 2012 klo 21.18\nSamoin! Jäi tuosta tekstistä kokonaan pois oululaisten ylistäminen, ootte te vaan niin mukavia ihmisiä :)\nKotiharmi Kokkaa 27. marraskuuta 2012 klo 11.15\nMahtavaa, että kapusit tänne pohjoiseen sielä etelänmailta :) Meillä on vielä niitä Hannelen tikkuja, ovat riittoisia.\nMarja 27. marraskuuta 2012 klo 21.19\nVastavierailua odotellessa, sieltä pohjosestahan on helppo hurauttaa tänne etelään, alamäkeä koko matka ;)\nNanna 27. marraskuuta 2012 klo 22.25\nooh, puuh, lääh, nam, slurps, mulla tulee positiivinen ähky jo pelkistä kuvista!\nEpäilemättä hauskat pippalot!\nMarja 29. marraskuuta 2012 klo 11.57\nhauskaa oli ja ens kerralla hommaat ittes paikalle kans :)\nHillokkeet haltuun", "timestamp": "2018-10-20T07:28:56Z", "url": "http://soppaajasilmukoita.blogspot.com/2012/11/pienta-joulua-juhlimassa-oulussa.html"}