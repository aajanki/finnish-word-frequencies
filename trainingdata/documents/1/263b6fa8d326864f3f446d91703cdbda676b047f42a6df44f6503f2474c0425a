{"text": "Uudet upeat paneelit on asennettu katolle. Nyt pitää enää nauttia niiden tuottamasta sähköstä, eikö vain? Valitettavasti asia ei ole aina näin. Katkokset ja muut häiriöt talojen omissa sähköjärjestelmissä ovat yleisiä ja ne saattavat kytkeä aurinkosähköjärjestelmän pois päältä ilman, että asukas huomaa mitään. Lisäksi itse aurinkosähköjärjestelmässä voi ilmetä jokin tekninen vika. Tämä pieni riski on aina olemassa, vaikka käytettäisiin kaikista laadukkaimpia paneeleja ja muita komponentteja. Ongelmaan on kuitenkin olemassa kätevä ratkaisu.\nHäiriö voi pudottaa tuoton salakavalasti nollaan\nMyös tekniset viat aurinkosähköjärjestelmässä ovat mahdollisia. Aurinkosähköjärjestelmän odotetaan toimivan moitteetta useita vuosikymmeniä, minkä takia asukkaalta ei ole kohtuullista odottaa jatkuvaa tuoton valvomista. Tämän takia ei ole ihme, jos harvinaista teknistä vikaa ei huomata. Vaikka takuu korvaa vian korjaamisen, ei tuottoa ”menetetyiltä” kuukausilta saa takaisin.\nTaloturva Valvomo kertoo, jos tuotto on pudonnut\nTaloturva Valvomo on palvelu, joka on suunniteltu edellä kuvatun ikävän tilanteen välttämiseen. Jos aurinkosähköjärjestelmän tuotto putoaa, saamme siitä tiedon automaattisesti ja ryhdymme heti toimiin. Taloturva Valvomo toisin sanottuna vahtii paneelien tuottoa asiakkaan puolesta. Näin varmistamme kokonaisuuden toimivuuden, jotta asiakas voisi keskittyä asumisesta nauttimiseen. Palvelu tulee kaupan päällisenä kaikkiin asentamiimme järjestelmiin, eikä se vaadi asiakkaalta minkäänlaisia toimenpiteitä. Aika kätevää, eikö vain?\nAurinkopaneelit myös sinun omakotitaloosi?\nAurinkopaneelien suosio on kovassa kasvussa, sillä niiden avulla voi välttää jatkuvasti nousevia sähkön siirtohintoja ja säästää samalla luontoa. Mutta sopivatko paneelit sinun taloosi? Voit selvittää asian kätevästi maksuttoman aurinkosähkökartoituksen avulla. Kartoituksessa asiantuntijamme tekee arvion talosi sopivuudesta aurinkosähkön tuottoon, laskee juuri sinulle sopivan paneelien määrän ja jättää samalla tarjouksen aurinkosähköjärjestelmästä.", "timestamp": "2020-08-15T02:34:22Z", "url": "https://www.energiaturva.fi/blogi/uusi-palvelu-varmistaa-aurinkopaneelien-tuoton/"}