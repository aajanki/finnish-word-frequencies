{"text": "Kieltenopen kotiblogi: Asiasta aasiin\nAsiasta aasiin\nJubulaaris! Tuon pensaan värit ovat niin kirkkaat että niiden valossa näkee yöllä lukea, veikkaan.\nAasinsilta lukemisesta: Minulla on hyvä kirja kesken; Richard Carlson, Älä hikeenny murkkuiästä.\nAasinsilta murkusta: Ystävä kertoi eilen alkoholistisukulaisesta jolle ryyppykauden jälkeen tuli sellainen murkku että... Hän tarkoitti varmaankin sanaa morkkis eli moraalinen krapula fyysisen lisäksi.\nAasinsilta alkoholista: Haimme Alkosta muutaman pienen pullon punaviiniä. Niin pieniä että saa juuri ja juuri kahdelle hengelle kummallekin yhden lasillisen ruuan kanssa. Harvoin tekee mieli dokata eikä punaviini säily hyvänä pitkää aikaa.\nAasinsilta punaviinistä: Joulupöydän punaisista tarjoiluista puhuttiin eilen kun Mirkulla oltiin ruokapöydässä. Siinä oli hilloja ja pihlajanmarjahilloa. Aika paljon on olemassa punaista syötävää, marjat ja tomaatit terveellisemmästä päästä.\nAasinsilta ruuasta: Alanpa siirtyä keittiöön lounasta kyhäämään ennen kuin tulee niin nälkä että voisin syödä aasin.\nPäivän motto: Rahalla saa ja aasilla pääsee.\nLähettänyt Rita A klo 12:12 pm\nElegia 1:27 pm\nHauskoja aasinsiltoja. Tuli mieleeni näistä aasinsilloista glögi. Siis Alkon punaviiniglögi. Nams!\nPiatta 2:05 pm\nElegian kommentin innoittamana aion lähteä nyt kauppaan ostamaan glögiä. Alkoholitonta :D\nELEGIA: Ai joo!!! Unohdinpa mainita että eilisessä pöydässä oli glögiä. Veimme sitä tuliaisiksi. Se oli ruokakaupasta. Ehtoisa emäntämme ei käytä lainkaan alkoholia.\nPIATTA: On se vaan kumma miten pelkkä glögin mainitseminen toimii mainoksena :) Enköhän minäkin mene kirjoittamaan sen ostoslistalle huomista kauppareissua varten...\nHanneles paradis 2:36 pm\nEnpä tiedä paljon mitään moraalissta enkä fyysisestä krapulasta, mutta osaan silmät kiinni sanoa, mitä konjakkia tarjoat...\nHei! Pensas on toisaan hehkuva. Kiitos Ritalle kurpitsan kypsennysohjeesta ja Hannelelle siementen kypsennysohjeesta. Taidanpa kokeilla! Viittaatko Rita kurpitsan ajokortilla kenties Tuhkimon kurpitsavaunuihin?\nMarjat ja hedelmät ovat tosiaaan usein punaisia - liekö sattumaa vai tarkoituksellista?\nHANNELE: No jopa on taidot. Silmiäkään ei tarvitse sulkea kun ei ole konjakkia.\nCHARLOTTA: Hih, kurpitsavaunujen ajokortti :D\nMarjojen ja hedelmien värejä voisikin pohtia filosofisesti loppupäivän... Kieli-ihmisenä palaan aina kyselemään miksi mustikan nimi ei ole sinikka?\nHanneles paradis 3:38 pm\nKuvassasi syyskaunis japaninhappomarja (Berberis, Barberry), niiden marjat hyvä mauste patoihin, kuivatettuna saa kaupoistakin. Hyvin tavallista persialaisessa ruuassa. Kysy ystäviltäsi, mistä he ostavat Suomessa.\nHANNELE: Meillä taisi viime vuonna olla samasta puhetta sun kanssa.\nAinakin punaisen viinimarjan tapaiset kuivatut zereshk-marjat maksavat maltaita. Olemme kerran ostaneet persialaisen pitämästä kaupasta. Hyviä mutta turhan kalliita.\n.. eli kannattaa olla varovainen alkoholin kans. Muiten aika hyvä päivän motto.. pitää paikkansa kyllä.\nNyt leipomassa pullia, tervetuloa jos haluat. Huset bjuder.\nHallatar 5:13 pm\nNauroin tuota päivän mottoa. ;D\nIhan kuva!!\nIlmaistahan sinun on pensaasta poimia...\nInkivääri 5:30 pm\nAasista asiaan, punaviineissä on kaikissa torjunta-aineita ja minun herkkuani on se. Onneksi on ne pienet pullot, niitä meilläkin kun isosta jää aina niin paljon yli ettei niitä ruokaankaan saa upotettua millään:)\nHanneles paradis 5:30 pm\nMe ostamme usen ½ viinipullo, koska lasi riittä välillä.\nDaniel: Kyllä, varovaisuutta kannattaa harjoittaa kun alkoholia käytetään jotta ei aamulla herää Tallinnasta tai Tukholmasta. Pullantuoksu houkuttaa...\nHALLATAR: Hah, nauroin itsekin omalle vitsilleni :D\nHANNELE: No kyllä tietysti jos se olisi meidän pensas. Otin kuvan ohimennessäni. En tunne ihmisiä joiden pihassa se on :D\nINKIVÄÄRI ja HANNELE: Niitä pikkuputeleitakin on useita kokoja. Puolen litran pullosta taitaa tulla 4 lasia ellen ihan väärin muista. Meillä oli 2 tai kolmen desin pullo kai viimeksi... (?) Siitä tuli vain kaksi lasillista. Riitti mainiosti.\nHannele miettii 8:38 pm\nPuolen litran pulloa ei ole kait, siinä tapauksessa 37 cl, pitääkö mennä kellariin tarkistamaan... Niitä lentokonepullokokoja on.\nKatilein 9:22 pm\nHihhii! Hienoa johdattelua!", "timestamp": "2018-02-19T14:10:24Z", "url": "http://ritamentor.blogspot.com/2008/10/asiasta-aasiin.html"}