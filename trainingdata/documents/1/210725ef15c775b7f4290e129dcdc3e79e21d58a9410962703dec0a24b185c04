{"text": "Huom! Koulutusrahasto myöntää ammatillisen näyttötutkinnon (ammatilli- nen perustutkinto, ammattitutkinto ja erikoisammattitutkinto) suorittaneelle, joka on alle 64-v. ja jolla on väh. 5 vuotta työhistoriaa suomalaisen työnanta- jan palveluksessa, ammattitutkintostipendin. Yrittäjänä toimittua aikaa ei lasketa mukaan työhistoriaan. Ammattitutkintostipendiä on haettava vuoden kuluessa tutkinnon suorittamisesta ja sen suuruus on 390 euroa tai mikäli kyseessä on henkilön ensimmäinen perusasteen jälkeinen tutkinto, 450 euroa (tiedot 30.8.2014). Etuus on veroton. Lisätietoa stipendistä ja hakemisesta: www.koulutusrahasto.fi/fi/ammattitutkintostipendi/\nKaikissa mieltäsi askarruttavissa työnhaku-, koulutus- ja virastoasioissa ota rohkeasti yhteyttä oman KRIS-paikallisyhdistyksesi Valmiuksia siirtyä työelämään (VST) -hankkeen työntekijöihin (yhteystiedot www.kris.fi). Olemme juuri sinua varten. Tavoitteemme on auttaa sinua pääsemään eteenpäin hakeutuessasi työhön tai koulutukseen. Tyhmiä kysymyksiä tai liian pientä asiaa ei ole.", "timestamp": "2019-06-19T11:28:15Z", "url": "http://content.yudu.com/Library/A32g6z/Tyonhaunopasvankilas/resources/32.htm"}