{"text": "Ajatuksia Lenkkipoluilta: maaliskuuta 2014\nRaapaisu juoksutekniikasta\nTiistaina kulutin luppoaikaa kirjastossa jossa koulukirjojen lukemisen välissä selailin uusimman Juoksija lehden läpi, joka ei taida nyt ihan uuni tuore kuitenkaan olla. Lehtihän on juuri siinä rajoilla että tilaisiko sitä ihan himaan mutta toistaiseksi olen tyytynyt lukemaan sen vain kirjastossa aina läpi.\nJoku oli selvästi vakoillut omaa arkeani ja salakuunnellut ajatuksiani sillä niin paljon sieltä löytyi samoja juttuja jotka on omassa arjessa pyörinyt. Kuntopiiri liikkeitä, mielipiteitä, harjoitusmuotoja joiden parissa olen oman harjoittelun tai töiden takia viime aikoina pyörinyt.\nSeuraavassa lehdessä on varmaan sitten asiaa lonkan seudun kipuilusta ja piriformiksen kuntoutuksesta ja sen vahvistamisesta muiden pakaralihasten lomassa. :D\nNo juoksutekniikasta piti tulla kirjoittamaan pieni pinta raapaisu. Onhan asia taas todella ajankohtainen koska uusia ja uusvanhoja lenkkeilijöitä on taas paljon liikkeellä kevään aurinkoisilla baanoilla. Perus kuntoilijalle ja aloittelevalle juoksijalle yleensä on suurin kysymys se että miten juostaan oikein teknisesti. Erilaisia juoksutyylejä on varmaan yhtä paljon kuin juoksijoita kuten myös mahdollisia virheitä joten suoraan ei voi antaa yhtä jumalallista neuvoa tai harjoitetta millä kaikki menee nappiin.\nOn kuitenkin asioita mitä voi suositella oikeastaan jokaiselle koska vaikka mitään ongelmaa ei olisi niin nämä asiat eivät mene hukkaan.\nEnsimäinen on lihaskunnon harjoittaminen.\nJalkojen lihaksisto ja keskivartalo. Keskivartaloon tarvitaan juoksussa voimaa ja kestävyyttä. Jalkoihin tarvitaan kestävyyttä jotta juoksu kulkee ja jotta hyvää juoksu asentoa jaksettaisiin pitää yllä.\nVenyttely ja muut palauttelevat toimet.\nNykyisin yleisestä istumatyöstä johtuen on yleistä että lonkankoukistajat ovat tiukat joten niitä on helppo suositella venytettäväksi. Samaan toimenpiteeseen kuuluu sitten myös pakaroiden voiman ja kestävyyden kehittäminen.\nMyöskin maltti ja hyvät palauttelut pitää olla varsinkin näin keväisin jolloin helposti innostuksissaan juostaan paikat tukkoon ja jopa rikki. Tämä taas hankaloittaa paljon juoksemisen jatkamista kun pieniä ja isompia vaivoja alkaa syntymään.\nNo siitä tekniikasta sitten.\nAloittelevan juoksijan ongelma on yleensä se että jos juoksee vähän reippaampaa vauhti niin sykkeet karkaa liian korkealle eikä lenkki aja sitä asiaa mikä olisi tarkoitus. Kun taas vauhtia vähennetään niin juoksun tekniikka kärsii ja juoksusta tulee raskasta ja laahaavaa. Ongelmallista..\nYleensä aloittelijallekkin löytyy suhteellisen hyvä juoksu tekniikka kun vauhtia käsketään lisäämään selvästi, joten tähän pitäisi juoksemisessa pyrkiä. Mutta entäs ne sykkeet sitten?\nTähän tarjoan lääkettä mitä liian vähän mielestäni käytetään (lue: kehdataan käyttää) eli juoksun ja kävelyn yhdistämistä. Se mitä juostaan juostaan kovempaa ja hyvällä tekniikalla ja sitten tiputellaan sykkeitä aina kävelyosuudella.\nAluksi painotus voi olla jopa niin että kävellään selvästikkin enemmän kuin juostaan ja pikku hiljaa koitetaan päästä vaikka sellaiseen että juoksee 5-6min ja kävellee aina yhden minuutin väliin. Tämä voi olla vaikka kesän tavoite, kunhan muistaa että malttia pitää olla reilusti matkassa.\nTällä tavoin vältetään se huonolla tekniikalla juokseminen ja totutellaan kroppaa pikku hiljaa niin parempaan tekniikkaan kuin myös vähän kovempaan vauhtiin. Kävelyiden aikana tapahtuva sykkeen tiputus taas huolehtii siitä että keskisyke pysyy oikeissa rajoissa ja lenkki ajaa asiansa.\nNyt siis kaikille juoksua aloitteleville ja oikeastaan kaikille kevään juoksukeleistä nauttiville, kuntopiiriä, palauttelevia harjoituksia ja reilusti malttia matkaan..\nAsiaa koskevaa tekstiä ja vinkkejä löytyy myös muutamasta vanhemmasta kirjoituksesta:\nEhkäpä paras peruskestävyys treeni\nLähettänyt Mog klo 18.38 Ei kommentteja:\nTunnisteet: jalkatreeni, juokseminen, juoksutekniikka, juoksuvauhti, kuntopiiri, lihashuolto, lihaskunto, pakaratreeni, paljasjalkajuoksu\nJuoksukielto rupeaa häämöttämään loppuaan koska jo huomenna pyritään palaamaan takaisin normaaliin aikatauluun. Viime viikko meni hinkatessa ylä- ja keskivartaloa ja koitin pitää totaalista taukoa kaikkea lonkan seutua enemmän rasittavasta liikunnasta. Keskivartaloliikkeissäkin koitin välttämään esim jalkojen nostoja ja toes to bareja.\nOn kyllä pakko sanoa että suhteellisen tylsä viikko, mutta viime viikkojen ollessa vähän jaksamisen ja motivoitumisen vaikeuden takia vaikeita oli tämä viikon lepäily jopa melko hyvä lataus.\nAlkuviikosta ei edes tuntunut hirveän pahalta olla vähemmällä treenauksella, vaikka treenit maistuikin vähän puulta koska salillakin tykkään eniten juuri jalkoja treenata. Loppuviikosta rupesikin jo olemaan vähän vieroitusoireita joita ei ainakaan vähentänyt se että lauantaina seurasin somesta omani sekä toisen saman kaupungin joukkueen pelin etenemistä ja katsoin tv:stä melkein 3 jalkapallo ottelua. :D\nViikonloppuna treenit olivat totaali levossa ja keskityin ainoastaan huoltaviin toimenpiteisiin. Jos on viikon ottanut easysti niin yhden viikonlopun treenaamattomuus ei haittaa siinä vaiheessa enää ollenkaan.\nTänään sitten jo valmistelin kroppaa tekemällä keskivartaloa ja polkemalla fillaria vähän pelkkiä lämpöjä ja loppuverkkoja enemmän. Aloitin 10minuutin polkemisella jonka jälkeen treenasin vatsaa, selkää, kylkiä suhteellisen reilusti ja siihen päälle vielä vähän pohkeita. Sen jälkeen takaisin satulaan ja yhtä mittainen 20minuuttinen tasavauhtista polkemista.\nHikihän siinä irtosi ja eihän se ole mikään ihme kun ei ole viikkoon kunnon hikeä päässyt irrottamaan.\nLuulen että kroppa ottaa ihan hyvin vastaan huomisen treenin ja toivottavasti myös pakara ei ilmoittele ainakaan liikaa itsestään. Jos ilmoittelee niin sitten pitää taas keksiä jotakin uutta...\nAikaa kauden alkuun on aika tasan kuukausi joten nyt on treenitauonkin ansiosta hyvä kohta aloittaa terävien ja nopeutta kehittävien treenien tekeminen. Jalat kun ovat varmasti täysin palautuneet. :)\nTerävien treenien tekeminen sopii toisaalta hyvin ja toisaalta tosi huonosti tähän pakaran oireilun jälkeiseen aikaan. Treeni kerrat koitan pitää mahd alhaisina eli n. 5-6 treeniä viikkoon joista osa on lyhyitä ja teräviä, pitkien tasaisten sijaan. Jos ajallisesti pienemmät treenimäärät on hyvästä niin treenien kova intensiteetti ja tietty repivyys joita nopeus treeneissä tulee, ei välttämättä ole hyvää pakaralle.\nNo saa nähdä mitä tuosta nyt sitten tulee...\nTunnisteet: harjoittelu, harjoitusohjelma, harjoituspäiväkirja, kuntosali, kuntoutus, lepo, pyöräily, treenaaminen, treenipäiväkirja\nVähän kirjoitus tahti on taas harva johtuen ihan useamman viikon päällä olleesta väsymyksestä, kiireestä ja niiden aiheuttamasta priorisoimisen tarpeesta. Aamulla on väsyttänyt ja kaikkeen ryhtyminen on ollut vaikeata mutta silti on pitänyt olla koko ajan menossa paikasta toiseen sellaisella tahdilla että himassa on käyty lähinnä vain nukkumassa.\nTreenit on kuitenkin hoitunut ihan hyvin siinä samassa kiireessä joskin ihan täydelliseen ohjelman noudatukseen en ole pystynyt. Kirjoitinkin viimeksi päällä viime aikoina olleista vaivoista ja nyt pakaran kipuilut on ajanut tilanteen sellaiseksi että viime perjantaina alkoi itsellä juoksu ja jalkojen treenauskielto. Tämän kiellon kanssa elellään ainakin ensi viikon tiistaihin asti eli noin puolitoista viikkoa tulisi yhteensä taukoa.\nTänä aikana pakara pitäisi saada siihen kuntoon että se ei harjoittelua enää vaivaisi vaan voisi ruveta treenaamaan täysillä viime viikkojen himmailujen sijaan. Puoli tuntia on pystynyt aina treenaamaan mutta sen jälkeen kipu on aina rajoittanut menoa enemmän tai vähemmän. Yleensä enemmän... Nyt jalka kuntoon ja sitten täysipainoista treeniä vaan kohti toukokuuta jolloin pitäisi olla jo jonkinlaisessa kunnossa.\nMitä sitten tälläisen jalka ja juoksupainoitteiseen treenaukseen tottuneen viikkoon kuuluu kun juoksukiellossa ollaan? No kuolemista treenien tylsyyteen tietysti.\nViikonlopun vedin treenittömänä ja vain huolsin jalkoja mutta nyt tämä viikko mennään sitten loppuun huoltaen jalkaa ja hinkaten ylä ja keskivartaloa salilla. Olen jo nyt kolmen treenin jälkeen hiukan tylsistynyt näihin treeneihin.\nMaanantaina hinkkasin kädet ja yläkropan aika tehokkaasti loppuun, eilen tein suht hyvän treenin vatsoille ja tänään jatkoin yläkropan treenaamista. Arvaatko mitä huomenna teen? No keskivartaloa tietysti ja sitten perjantaina taas yläkroppaa.. Boring.. :)\nJalkojen huolto on ollut pitkälti tosi kevyttä jumppaamista, venyttelyä, foamrullailua, tennispallon päällä istumista ja totta kai lepoa. Loppuviikkoon koitan kairata aikaa niin että ehtisin tarjoilla hiukan myös sähköhoitoa ja jos muiden aikataulut osuu yhteen niin hierontaa ja akupunktiota (länsimaalaista ei kiinalaista) olisi myös tarkoitus pakaralle tarjoilla.\nTällä hetkellä pakara tuntuu hyvältä ja tuntemuksia ei ole kävellessä tai muissakaan toimissa enää, mutta malttia pitää nyt vaan olla sinne alkuviikkoon asti että varmasti tuon kuntoon saan. Nyt kun hölmöintä olisi \"vähän kokeilla\" että tuntuuko se jossain raskaamassa jutussa ja kipeyttää sitä uudelleen sillä kokeilulla kesken lepo ja parantelu jakson.\nLähettänyt Mog klo 11.36 2 kommenttia:\nTunnisteet: harjoitusohjelma, harjoituspäiväkirja, lihashuolto, lihaskunto, lihasvamma, treenikielto, treeniohjelma, treenipäiväkirja\nVaivapäivitystä\nTäällä on kevennelty ja tiputeltu treenejä pois kalenterista kohta viikon ajan. Viime torstain lenkin jälkeen (jolloin viimeksi kirjoittelinkin) huomasin että jo viime loppukesänä hetken aikaa häirinnyt lonkka oli taas kipeytynyt. Todennäköisesti torstain pk lenkki oli sille viimeinen pisara.\nTreenejä on tehty mutta vähemmän ja välillä kevennellen koska lonkka kipeytyy noin 45minuutin juoksemisen jälkeen ja ilmoittelee itsestään kun vähän \"vääränlaisen\" liikkeen suorittaa.\nAluksi ajattelin että limapussi voisi olla kivun aiheuttaja mutta pienten tutkimusten jälkeen totesin että pakaralihas se siellä vaan äksyilee ja tarkemmin sanoen gluteus medius eli keskimmäinen pakaralihas. Kappas kun juoksussa tuntuu sillä tuo keskimäinen pakaralihas on pirun tärkeä kunnon ryhdikkään juoksuasennon pitäjä ja tukija.\nTuolla lantion seudulla on itselläni enemmänkin jumissa ja huonoilla liikkuvuuksilla eläviä lihaksia ja nyt sitten pakaratkin ovat vähän salaa vetäneet itsensä ihan jumiin.\nMyös saman jalan polvi on vähän oireillut ja ehdinkin jo vähän muuttaa kyykkäämistäni koska luulin että se voisi johtua siitä. Nyt kuitenkin luulen että lantion ja pakaroiden jumisuus on vaikuttanut niin että polveen on kohdistunut sellaisia kiertoja ja liikkeitä jotka olisivat pitäneet olla lonkan hommia, mutta jumisuus on \"siirtänyt\" liikkeen polveen.\nTämä on ehkä tällä hetkellä tuota pakaraakin vakavampi ongelma koska polvessa ei ole mikään lihas ärtyneenä. Pitää siis hoitaa pakarat ja muukin lonkan seutu kuntoon jotta ei polvea nyt saa hajalle.\nMuitakin pieniä vaivoja on tietysti aina aika ajoin jotka eivät ole niin isoja että normaalisti niistä tulisi mainittua. Nyt on kuitenkin paikka niillekkin.\nYleensähän nämä tuntemukset ja kivut liittyy aina juoksemiseen sekä tietysti olkapäiden osalta salitreenaamiseen.\nOlkapäät on vähän sen tyyliset että niillä ei voi ihan kaikkea mahdollista tehdä koska välillä voi muuten vähän vihlaista. Liian leveä penkkiote tai rinnan treenaus kässäreillä on aika perus millä tuo voi vahingossa sattua.\nJos jatketaan käsien parissa ennen siirtymistä alaraajoihin niin ranteethan on myöskin välillä kipeät. Johtuen tietysti suuresti töistä joissa välillä pitää vähän tarjoilla niille huonoa ergonomiaa. Nyt onkin itselläni pieni projekti päällä jossa koitan keksiä huonojen hieronta otteiden tilalle ranne ystävällisemmät mutta muuten yhtä hyvät.\nNo sitten jalkojen pariin. Siellä aina tuntuu milloin mitäkin. Yleensä vaivat ovat sellaisia että ne tulevat ja menevät. Jos jokaista rupeaisin funtsimaan ja stressaamaan niin en varmaan pystyisi juoksemaan ollenkaan. Kehon tunteminen on hyväksi mutta kaikkien pikku vaivojen liiallinen funtsiminen ehkä ei aina olekkaan.\nViimeaikoina on tuntunut kipua molemmissa säärissä, yleensä vähän ulkoreunalla. Molemmissa jalkaterissä on tuntunut kipua juostessa ja vasemmassa ulkoreidessäkin on vähän tuntunut silloin tällöin.\nTähän päälle oikea pakara ja polvi sekä tietysti ei pidä unohtaa treenien jumeja jaloissa jotka eivät ole tuollaisia ohimeneviä vaivoja. Onhan näitä..\nLähettänyt Mog klo 20.38 Ei kommentteja:\nKehittynyt Pk juoksija\nSelvästi on kehitystä tapahtunat, aivan varmasti on... Olen huomannut jo aikaisemmin että juoksun vauhdit on kehittyneet lenkeillä, mutta en ole ihan hirvään tarkkaan analysoinut koska olen vain ajatellut että jostain syystä juoksen vähän kovempaa. Tänään sitten ajattelin että koska jalat on aika tukossa eilisestä maksimi ja nopeus puntista niin lähden juoksemaan tuollaisen tasaisen 7kilometrin pk lönköttelyn.\nTämä tarkoittaa siis sitä että heti alussa ei lähdetä juoksemaan niin innoissaan ja vauhdilla kuin ei olisi vuoteen saanut juosta, joka on siis mun normaalitapa aloittaa lenkit. Juoksen jonkun 1-2 kilometriä yleensä enemmän ja vähemmän kielivyön alla ja sitten vauhti laskee siihen oikeaan matka vauhtiin pikku hiljaa. Nyt siis rauhassa lönköttelemään että vauhti olisi heti se tän päiväinen matkavauhti eli vähän normaalia hitaampi.\nSiinä hetken juostua vilkaisin ekan kerran kelloa joka kertoi että etenen vähän yli 11kilometrin tuntivauhtia. Käytän tota kilometriä tunnissa näyttöä garminissa sen takia että nuo min/km ei sano mulle kyllä yhtään mitään siitä mun vauhdista kesken juoksun.\nSiinä siis lönköteltiin ja vauhti oli hiukan yli kilometrin tunnissa kovempaa kuin joskus puolitoistavuotta sitten jolloin vakio matkavauhti pk:lla oli aika tasan 10km/h. Sykkeetkään ei tunnu olevan mitenkään ylhäällä mutta tarkkaa lukemaa ei tiedä kukaan koska en ole muistanut tai jaksanut vaihtaa sykevyön patteria.\nMietiskelin siinä että jotakin kehitystä on kyllä tapahtunut koska tuo vauhdin lisäys on lönköttely lenkkeihin ilmestynyt ja tämän päiväinen lenkkikin juostiin tosiaan tukkoisilla jaloilla.. Ehkä juoksin ennen aina vastatuuleen, se selittäisi tuon.. ;)\nPituutta pk lenkille tuli tänään 7.28km ja aikaa kulutin siihen 39min 52sec keskinopeuden ollessa lopulta 10.96km/h elikkäs Niiloille tiedoksi että se on 5.28min/km..\npic or didn`t happen..\nLähettänyt Mog klo 20.43 2 kommenttia:\nTunnisteet: harjoittelu, juoksu, juoksutekniikka, juoksuvauhti, lenkkeily, paljasjalkajuoksu, peruskestävyys, peruskunto, treenaaminen\nOlen kerran aikaisemmin kuullut ääneni radiossa, kun Jone Nikula soitti minulle liittyen jättämääni biisitoivomukseen. Oman äänen kuuleminen radiosta oli erittäin omituista.\nNyt tuli kuitenkin toinen kerta kun minulta pyydettiin blogiini liittyen pientä haastista ja halukkuutta osallistua Ylen ohjelmaan jossa käsitellään painonhallintaa sekä keväisiä kuntokuureja. Suostuin vaikka homma vähän jännittikin. Mitä jos puhuisin mitä sattuu ja aivan puutaheinää?\nKoska itseni piti olla lähetyksen tullessa itse juuri treenaamassa tehtiin tämä muutaman minuutin pätkä ennakkoon nauhoittamalla. Hyvä sillä sitten voi leikata pois jos puhun vahingossa mitä sattuu. Rupesin olemaan hyvinkin innoissaan tästä ja lueskelinkin vähän omiakin kirjoituksia menneisyydestä jotka tätä asiaa sivuavat. Kuten Ylipainoinen maailma ja Vatsalihaset esiin 2päivässä.\nAika saatiin sovittua ja toimittaja soitti minulle omien töideni jälkeen. Siinä sitten kysymyksiä joihin koitin saada jotain fiksua sanotuksi ja onnistuinkin siinä ihan tyydyttävästi. Toimittajan mielestä homma meni hyvin ja saa siitä hyvän paketin tehtyä, vaikka ehkä jotain pitää ottaa pois ettei ole liian pitkä.\nOlin innoissani vaikka kysymykset ja vastaukset olivat todella ympäripyöreää eikä siellä mitään hirveää faktaa päässyt tarjoilemaan. Mielestäni kuitenkin ihan fiksua juttua.\nLähdin treeneihin hyvillä mielin ja odotin että niiden jälkeen pääsisin kuuntelemaan lähetyksen.\nKun treeneistä palasin niin ensimäinen info jonka sain lähetyksestä oli \"sua on kusetettu..\" No se hyvä olo meni kyllä sitten sinnä vaikka en tiennytkään miten tämä oli tapahtunut.\nNo kyllähän se sitten selvisi eli en ollutkaan enää tämän blogin kirjoittaja jolta oli kysytty mielipiteitä koskien illan aihetta vaan olin ainostaan omalla nimelläni esiintyvä soittaja. Yhtä äkkiä homma olikin kääntynyt ihan päälaelleen ja esimerkiksi siitä että kirjoitan aihetta lähellä olevaa blogia ei mainittu edes sivulauseessa vaikka alun perin puhettani oli ohjelmaan juuri sen takia haluttu.\nOlin vain normi nuorimies joka itse (mukamas) soitti lähetykseen kertoakseen mielipiteen.\nNo juttelinpa sentään omasta mielestäni ihan fiksuja, mutta tuli kyllä tietyllälailla ryöstetty ja huijattu olo.\nEilisen illan hyvä fiilis muuttui järkyttävään ärsytykseen ja suoranaiseen v###tukseen..\nJos jotakin nyt tuo ohjelma kiinnostaa niin Areenasta se löytyy mutta linkittää sitä en jaksa.. Enkä edes jaksa suositella..\nLähettänyt Mog klo 8.33 8 kommenttia:\nJos ei muuten niin itseä huijaamalla ja psyykkaamalla\nInstagrammin kuvatekstissä jo haistattelin tämän päivän treenille ja sen aiheuttamille tuntemuksille. Tuntui ihan siltä kun olisin juossut ekaa kertaa pitkän tauon jälkeen pidempiä intervalleja. Ai niin nää tosiaan oli ekat vähän pidempään aikaan.\nJuoksin ensin jotain satunnaista vauhtia 1.5kilometriä tasavauhtista paikkaan jossa yleensä näitä 400metrin intervalleja teen. Hiekkainen kävely tie jossa loivaa kääntyilyä ja pieniä nousuja ja laskuja matka täynnä. Selvästi raskaampi siis kuin esim. radalla juostavat.\nAjattelin että kahdeksan on hyvä luku tälle päivälle ja palautuksena käytin aikaa jonka säädin hiukan alakanttiin eli tasan minuuttiin. Sitten ei muuta kuin kello käymään jo juoksemaan..\nYllättäen rullailin ensimäisen vedon taas turhan kovaa ja ihmettelin jalkojen huonoa fiilistä. Miten voi keskiviikon treeni vieläkin tuntua..?\nToisella vedolla jo kiroilin kuinka pahalta oikeastaan tuntuu ja vedon lopussa jalkoihin tärähti aivan hermottomat hapot.\nSeuraavilla kirosin mielessäni helvetin hidasta vauhtia ja sitä kuinka pahalta jaloissa tuntuu. Sovin itseni kanssa että kyllä kuusi vetoa tänään riittää.\nOlin jo varma että kuudes veto olisi lähdössä mutta Garmin ilmoitti tylysti \"lähde juoksemaan 5/8\". Prkl eikö tämä ollutkaan vielä se kuudes? Kerroinko jo että tuntui pahalta.\nNo kuudeskin sitten juostiin ihan samoilla tuntemuksilla ja päätin että kun juoksun jälkeen minuutin palautus loppuu niin vetäisen stopin ja lähden himaan...\nPainavat jalat vetojen jälkeen..\nNyt oltiinkin sitten varmaan treenin tärkeimmässä hetkessä ja tien haarassa. Tällä kertaa valitsin oikein suunnan ja mietin että yksi veto lisää, se on vaan pieni hetki elämästä ja säntäsin juoksuun stopin painamisen sijaan. No viimeiseen vetoon lähteminen ei ollut tämän jälkeen enää mikään ongelma koska sehän oli nyt enää vaan se viimeinen juoksu.\nHirveää, hapokasta, painavaa, tukkoista kuolemaa oli kyllä intervallit tänään mutta vaikka vauhdit olivat hitaita niin ainakin harjoitettiin maitohappo kestävyyttä niin kuin intervalleissa itselläni onkin tarkoitus. Viis vauhdeista siis tänään.\nKuitenkin ne teille listaan, koska huonotkin tulokset pitää julkaista:\n1. 1.13\n5. 1.32\n6. 1.40\n7. 1.37\n8. 1.38\nIntervallien jälkeen suuntasin himaan vaihtamaan vaatteita jonka jälkeen porukoille safkaamaan ja siitä porukoiden, broidin ja kummipojan kanssa tunniksi luistelemaan. Tämä oli päivän palauttava ja huuhteleva toimenpide. Loppupäivän olenkin sitten jatkanut palauttelemista koulutehtäviä tehden sekä rennosti ottaen..\nLähettänyt Mog klo 17.59 Ei kommentteja:\nTunnisteet: harjoittelu, harjoitusohjelma, intervalli, intervallit, juoksu, treenaaminen, treeniohjelma, vauhtikestävyys\nJos ei muuten niin itseä huijaamalla ja psyykkaama...", "timestamp": "2017-11-23T09:01:20Z", "url": "http://ajatuksialenkkipoluilta.blogspot.com/2014/03/"}