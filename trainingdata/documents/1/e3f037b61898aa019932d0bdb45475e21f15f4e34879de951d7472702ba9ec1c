{"text": "Vietnamilaiset kevätrullat ja maapähkinädippi – Unelmamaja\nVietnamissa reissatessani nautin näitä rullia melkein päivittäin. Halpoja, herkullisia ja terveellisiä. Eipä ruoalta voikaan juuri muuta oikeastaan toivoa. Vielä kun osaisi itse valmistaa niitä. Ja tiedättekö mitä? Niitä on yllättävän helppoa tehdä itse. Niin helppoa, että teen kevätrullia keskimäärin kolme kertaa viikossa itselleni herkuteltaviksi. Sain oppini Vietnamissa, jossa opetetaan vähän jokaisessa majapaikassa valmistamaan joko tuoreita tai friteerattuja kevätrullia. Opin myös, miksi rullat ovat juuri nimenomaan kevät- eikä vaikkapa kesärullia (niin kuin niitä hämmentävän usein Suomessa kutsutaan). Toki en tiedä, onko tämä puhdasta faktaa vai höpöttelikö opas mitä sattui, mutta hän sanoi syyksi sen, että kevät on vietnamilaisille erityistä aikaa ja kevät on kaiken uuden alku, jota tulee juhlia. Kevään ja juhlan kunniaksi tehdään kevätrullia, jotka ovat eräänlaista juhlaruokaa, tosin rullia näkyi saatavilla ihan kaikkialla ja milloin vain. Rullien perinteiset täytteet ovat myös sellaisia, joita on saatavilla parhaiten nimenomaan keväällä.\nTuoreita kevätrullia ei kypsennetä kokoamisen jälkeen mitenkään, joten täytteeksi tulee valita sellaisia raaka-aineita, jotka ovat sellaisenaan syötäviä. Jos haluat rullaan sisälle esimerkiksi kanaa tai lihaa, kypsennä ne ennen rullaamista. Näissä rullissa on se hauskaa, että täytteeksi voi laittaa ihan mitä itse haluaa. Ei ole varsinaisesti mitään tiettyä täytekomboa tai sääntöjä, joiden mukaan kuuluisi täyttää. Toki löytyy joitain raaka-aineita, joita useimmin rullien sisältä löytyy, mutta noin yleisesti ottaen täytteet saa kyllä valita ihan omien mieltymysten mukaan, kun itse tekee. Sehän itse tehdessä onkin parasta muutenkin ruoanlaitossa, kun saa tehdä juuri sellaista kuin omat makumieltymykset sanelevat.\nVIETNAMILAISET KEVÄTRULLAT (n. 3-4 kpl/syöjä)\nItse olen todennut toimiviksi täytteiksi mm.\n◊ kurkku\n◊ porkkana\n◊ idut\n◊ salaatti\n◊ kevätsipuli\n◊ paistettu (savu)tofu\n◊ cashewpähkinä\n◊ korianteri\n◊ thaibasilika\n◊ minttu\n◊ katkarapu/surimi\n◊ kana/possu/nauta\nPilko täytteet ohuiksi tikuiksi, jolloin niitä on helppo annostella rulliin\nKostuta riisipaperi laakealla lautasella lämpimässä vedessä sen verran, että paperi hieman pehmenee\nSiirrä paperi kuivalle lautaselle ja kokoa yhteen reunaan haluamasi täytteet\nRullaa paperi napakasti täytteiden päälle kerran, käännä molemmat reunat keskelle ja rullaa loppuun saakka (katso alla oleva video, se selventää)\nToista niin monelle rullalle kuin on tarve (noin 3-4 kpl/hlö on aika perusmäärä)\nNappaa rullasta sormilla kiinni, dippaa (alla ohje dippiin) ja nauti!\n(1 rkl sokeria, jos hoisin-kastike ei makeuta riittävästi)\nn. ½ limen mehu\nSekoita ensin maapähkinävoi, hoisin-kastike ja limen mehu keskenään, lisää sen jälkeen vesi ja sekoita tasaiseksi kastikkeeksi.\nKategoriassa Matka, Ohjeet, Reseptit, Ruoka\tAasialainen ruokaKasvisruokaKevätrullatMaapähkinävoidippiOhjeReseptiReseptitVietnamVietnamilaiset kevätrullat\n< Auschwitz-vierailu, jotta emme unohtaisi\nKädestälukijakin sen tiesi – en osaa flirttailla >", "timestamp": "2020-02-19T04:55:16Z", "url": "https://unelmamaja.com/2020/01/30/vietnamilaiset-kevatrullat-ja-maapahkinadippi/"}