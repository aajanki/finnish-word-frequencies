{"text": "Nyt lasketaan kilpaa kunnon talviradoilla - Hevosurheilu.fi\nNyt lasketaan kilpaa kunnon talviradoilla\nLähipäivien ennusteet lupailevat Suomeen hienoja talvikelejä, ja kun luntakaan ei pitäisi tupruttaa liikaa, raviradat saadaan tasapuolisiksi kaikille kilpailijoille. Seuraavan viikon raveista nauttii parhaiten tänään ilmestyneen 7 oikein -lehden kanssa.\nViikon päätapahtuma on lauantai-iltana järjestettävä Ravigaala, jota ennen Seinäjoella ajetaan Toto75-kierros. Kovimmista sarjoista tuli osin poisjääntien vuoksi hieman vajaita lähtöjä, mutta mitään helppoa tehtävää ei ole silti luvassa kenellekään.\nLämminveristen puolella Bret Boko ja Shadow Of Brisbane joutuivat takariviin, ja samoin kävi suomenhevosissa Ellin Sisulle, joka kohtaa eturivin uloimmalta paikalta aloittavan Polaran.\nPronssidivari saattaa nousta urheilullisesti päivän kohokohdaksi, kun siinä ovat vastakkain tämän vuoden ensimmäisellä finaalikierroksella hurjastelleet Ice Wine, Excalibur It ja Wilhelm Nash, jonka juoksu epäonnistui tuolloin totaalisesti.\nLehden 56 sivuun mahtuu kaikkien kotimaan totoravien käsiohjelmasivujen, vihjeiden ja tallikommenttien lisäksi tuhti kattaus Ruotsin raveja. Viiden päivän pääravien lisäksi naapurimaasta on otettu mukaan Bodenin lauantai-illan kisat, joissa nähdään tuttuun tapaan paljon suomalaisia.\nKilpailevien hevosten aakkosellinen listaus, viime viikon parhaat palat, nostalgiasivu ja tietovisa 7 kysymystä kuuluvat luonnollisesti pakettiin, ja vapaille paikoille on sijoiteltu viime vuoden tilastoja.\n7 oikein löytyy hyvin varustetusta lehtipisteestä, ja voit myös tilata sen edullisesti kotiin kannettuna. 7 oikein täyttää 30 vuotta, ja juhlavuoden kunniaksi digilehti tulee kaupan päälle kaikkiin tilauksiin!", "timestamp": "2019-07-22T11:41:28Z", "url": "https://hevosurheilu.fi/pelit/peliuutiset/nyt-lasketaan-kilpaa-kunnon-talviradoilla/"}