{"text": "liukkonen.net M³ – Myhäilevä Mikkeli Myötäpäivään\n7. kesäkuuta 2009 Sateisen koleana ja kosteana lauantaiaamuna kesäkuun kuudes päivä kokoonnuimme Mikkelin satamaan tarkoituksena ajaa kartoittamani ja suunnittelemani reilun 60 kilometrin mittainen maastopyöräilyreitti Mikkelin ympäri eli lyhyesti ja ytimekkäästi M³. Paikalle saapui 12 reipasta maastopyöräilijää, joista noin puolet paikallisia kuskeja ja loput enimmäkseen ”Pahoja Setiä” pääkaupunkiseudulta. Myös Kuopion suunnalta oli yksi pyöräilijä paikalla.\nReitti ajettiin lähes alkuperäisen suunnitelman mukaan, mutta eritasoisten kuskien takia jouduin hieman muokkaamaan reittiä lennosta ja lyhentämään loppupäästä. Onneksi keli kuivui iltapäivän puolella ja alkuillasta saimme nauttia hieman lämpimämmästä ilmasta ja aurinkokin hieman pilkahti pilvenraosta. Tämä taisi olla alkukesän kylmin päivä. Lopputulemaksi mittariin kertyi noin 55 kilometriä ja aikaa tähän paloi makkaranpaisto- ynnä muine taukoineen lähes yhdeksän tuntia! Peräti seitsemän urhoollista ajoi koko lenkin läpi, osan porukasta keskeyttäessä kuka mistäkin syystä. Kaikki kuitenkin pääsivät suhteellisen ehjänä pois maastosta…\nSunnuntaina kävimme vielä pienemmällä porukalla ajamassa reitin loppuosan läpi, joten viikonlopulle kertyi ihan kohtuullisesti maastopyöräilyä.\nM³-kuvagalleria\nGPS-reittijälki\nM³-reittikartta (2.04 Mt)\nAihe: Maastopyöräily | Ei kommentteja »\nMTB enduro – Helsinki\n6. toukokuuta 2007 Lauantaina 5. päivä polkaistiin käyntiin maastopyöräenduron SM-sarjan ensimmäinen osakilpailu Helsingissä MTBCF:n järjestämänä. Kahdeksan erikoiskokeen kisareitti kulki vaihtelevilla ja teknisillä poluilla Itä-Helsingin ja Vantaan alueella. Ajajia oli ilmoittautunut ennätysmäärä 112 henkilöä! Oma ajo Tour-sarjassa ei mennyt aivan odotuksien mukaan ja loppujen lopuksi tuloksena hylkäys viallisen EMIT-leimasimen takia. Sama juttu viime vuonna aloituksessa Heinolassa! Omaan ajanottoon perustuen sijoitus olisi ollut sarjassani 17. Lisää treeniä…\n12. huhtikuuta 2007 Uusimmassa Retki-lehdessä (4/2007, s.32) on Kare Eskolan kirjoittama mielenkiintoinen reissukertomus Pyörällä Pöyrisjärvelle. Jutun tietorepusta löytyy yllättäen linkki tälle sivustolle - miksiköhän? Tein itse lähes vastaavan reissun heinäkuussa 2005. Linkki kuviin ja juttuun löytyy toki gallerian puolelta, mutta helpottaakseni etsintää, laitettakoon se myös tähän:\n27. syyskuuta 2006 23.9. lauantaina oli vuorossa FRWD MTB Enduro Cupin viimeinen osakilpailu Hyvinkään maastoissa, johon osallistuin perinteisesti turisti-sarjassa (Tour). Tervaniemen Topi oli matkassa mukana ja osallistumassa ensimmäiseen enduro-kilpailuunsa. Kesäloman jälkeen ei treeniä ole juurikaan kertynyt ja se näkyi tuloksessa – seitsemäs sija. Fillari kulki ihan nätisti, mutta lienen vain ajanut liian hiljaa… Topille tuli harmittava keskeytys neljännen erikoiskokeen jälkeen. Kisan jälkeen oli vielä pitkäksi venähtänyt EBA:n (Extreme Bike Association) syyskokous syöminkeineen. Sitä ollaan sitten EBA:n hallituksen jäsen seuraavat kaksi vuotta…\n18. syyskuuta 2006 Reissukertomukset ja kuvagelleriat jotka odottavat tekijäänsä:\nKarhunpolku 2004 (v.2.0)\nRommaenon kierros 2004\nyöhöpinät™ goes Lohja 24h 2006 *\nUKK 2006\nSiinähän sitä on tekemistä pimeille syys- ja talvi-illoille…", "timestamp": "2017-06-26T18:57:31Z", "url": "http://www.liukkonen.net/blog/"}