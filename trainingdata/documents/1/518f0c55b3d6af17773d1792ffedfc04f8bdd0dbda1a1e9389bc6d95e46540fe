{"text": "Pienyrittäjän, etätyöntekijän tai freelancerin työyhteisö voi löytyä jaetusta toimitilasta - BusinessFM\nSuomi on PK-yritysten ja erityisesti mikroyritysten maa. Tilastokeskuksen Yritysrekisterin 2015 mukaan noin 280 000 yrityksestä yli 90 prosenttia on alle 10 hengen yrityksiä. Mukaan mahtuu yksinyrittäjiä, ammatinharjoittajia sekä freelancereita. Toimitiloihin sijoittaminen on monille yrittäjille kynnyskysymys ja pahimmillaan kasvun este. Toisaalta vaikkapa kotoa työskentely voi olla tehotonta ja satunnaisia kokouksia varten sopivia tiloja ei omasta takaa löydy. Monet yksinyrittäjät ja etätyöntekijät voivat kokea kotoa tai vaikkapa kahviloista työskentelyn yksinäiseksi työyhteisön puuttuessa.\nReguksen kalustettujen toimistotilojen palvelupaketit ja coworking-tilat skaalautuvat yrityksen tarpeen mukaan, ja ne antavat taloudellista vakautta ennakoitavissa olevilla kuluilla. Monet tilaratkaisut mahdollistavat kokoaikaisen vuokrauksen ohella esimerkiksi kuukausitasolla maksetun tila- ja käyttötarpeen mukaisen käyttöoikeuden työtiloihin. Tilojen käyttäjät luovat arkeensa myös oman työyhteisön yli yritysrajojen.\n– ­Toimialasta riippuen, työntekijät saattavat viihtyä omalla työpisteellä tai toimistolla jopa alle puolet työajasta. Yhden työpisteen kustannus voi nousta käyttöasteen huomioiden hyvinkin korkeaksi. Kustannustietoiset yritykset haluavatkin sijoittaa seinien sijasta skaalautuviin, moderneihin työtiloihin, joista maksetaan käytön ja tarpeen mukaan, kertoo maajohtaja Klaus Koponen Regukselta.\nMaailman suurin joustavien työtilaratkaisujen tarjoaja Regus avasi uuden toimipisteen Pasilaan. Alue on tunnetusti hyvien liikenneyhteyksien varrella ja monien valtakunnallisesti vaikuttavien toimijoiden kotipaikka pääkaupunkiseudulla. Autollaan saapuvienkin pysäköintitarve on huomioitu ja työmatkapyöräilijöitä palvelevat pyörävarasto sekä suihkutilat.\nRegus Pasilanportti toivotti uudet käyttäjät tervetulleeksi elokuun alussa.\nCoworkingKalustettu toimistoRegusToimistotilatTyötilaratkaisut", "timestamp": "2019-03-18T22:37:44Z", "url": "http://businessfm.fi/pienyrittajan-etatyontekijan-tai-freelancerin-tyoyhteiso-voi-loytya-jaetusta-toimitilasta/"}