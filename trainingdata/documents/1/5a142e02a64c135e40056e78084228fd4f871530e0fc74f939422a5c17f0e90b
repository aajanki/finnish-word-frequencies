{"text": "Hyvät ihmiset eivät aavista muiden piilotettuja tarkoitusperiä - Askel Terveyteen\nHyvät ihmiset eivät aavista muiden piilotettuja tarkoitusperiä\nMeidän ei koskaan tulisi antaa toisten tekemien vääryyksien muuttaa olemustamme tai aiheuttaa luottamuspulaa ympärillämme oleviin ihmisiin. Meidän ei koskaan tulisi syyttää itseämme, vaan niitä, jotka yrittivät käyttää meitä hyväkseen. 0\nJoskus teemme viattomia virheitä. Emme näe hyviin tekoihin naamioituja taka-ajatuksia tai vääriä tarkoitusperiä, piilotettua itsekkyyttä ja epärehellisyyttä ihmisissä, jotka yrittävät käyttää meitä hyväkseen.\nVääryyksien tekeminen, tai pikemminkin petos, on tavallista jokapäiväisissä ihmissuhteissa.\nOn olemassa ihmisiä, jotka saarnaavat ”ajattele pahinta, niin kaikki menee hyvin.” Mutta hyvät ihmiset tai he, jotka yksinkertaisesti näkevät mieluummin parhaat puolet kaikessa, ajattelevat harvoin tällä tavalla.\nJalo sydän etsii aina hyvää toisista, kääntää toisen posken, antaa uusia mahdollisuuksia ja harjoittaa luottamusta.\nPohditaan asiaa yhdessä.\nPiilotettu pahantahtoisuus ja naamioitu itsekkyys\nJokin aika sitten psykologi ja tutkija Howard Gardner yllätti median kommentillaan, joka kiiri ympäri maailmaa.\nHarvardin yliopiston professorin ja ihmisen älyn asiantuntijan mukaan pahoista ihmisistä ei koskaan tule kunnon ammattilaisia. He saattavat saavuttaa menestystä, mutta eivät koskaan erinomaisuutta.\nGardnerin mielestä hyvät ihmiset ovat niitä, jotka hakevat tunnustusta, mutta heitä motivoi pyrkimyksissään yhteinen hyvä ja kaikkien hyöty. Tämän näkemyksen ja tunteen kautta ihmisestä tulee työssään oikea ammattilainen.\nLue myös: Tunteiden tukahduttamisen vaarat\nSama tapahtuu yksityisissä ja sosiaalisissa ympäristöissä. Tämä henkilökohtainen erinomaisuus voidaan saavuttaa vain pitämällä huolta toisten hyvinvoinnista ja luottamuksesta vastavuoroisuuden kautta.\nHe, jotka eivät harjoita tätä emotionaalista avoimuutta ja etsivät vain omien itsekkäiden päämääriensä täyttymistä, eivät välitä ihmissuhteista. He eivät rakenna siltoja ja vahvista siteitä ihmisten välillä.\nLisäksi ongelma on se, että he, joilla on pohjimmiltaan jalot tarkoitusperät, eivät useinkaan havaitse toisten ihmisten vääriä tarkoitusperiä.\nPiilotetut tarkoitusperät\nMassachusettsin yliopiston Robert Feldmanin suorittamien lukuisten tieteellisten tutkimusten mukaan 60 % ihmisistä kertoo keskimäärin 3 valhetta päivässä.\nTähän lasketaan kertomatta jättämiset, liioittelut ja törkeät valheet omien etujen tavoittelun vuoksi. Tästä voimme päätellä, että on olemassa pikkuvalheita ja suuria valheita, joista jälkimmäiset ovat kaikkein tuhoisimpia.\nOn olemassa ihmisiä, jotka eivät epäröi toimia petollisesti toteuttaakseen omia piilotettuja tarkoitusperiään.\nIhmisen käyttäytymisen asiantuntijat sanovat, että me kaikki, tavalla tai toisella, pyrimme olemaan hyödyksi kaikille muille ympärillämme. Teemme tämän tavallisimmin ilmaisemalla kunnioitustamme, tunnustustamme, rakkauttamme, hellyyttämme, ystävyyttämme… Kaikkia niitä asioita, joita pitäisi antaa avoimesti ja omasta tahdosta.\nIhmiset, jotka piilottavat pahantahtoisuuden ja itsekkyyden sydämiinsä, manipuloivat toisia saavuttaakseen päämääränsä.\nHeidän todellisten tunteidensa ja toimintansa välillä on selkeä ristiriita, jota hyvät ihmiset eivät tavallisesti huomaa.\nJalo sydän ei aavista itsekkäitä pyrkimyksiä\nSyy siihen, miksi monet hyväsydämiset ihmiset, joille on luonteenomaista luottamus, kunnioitus ja altruismi, eivät useinkaan aavista toisten ihmisten itsekkäitä pyrkimyksiä, saattaa johtua seuraavista:\nPahantahtoisuus, tai itsekkyys, ilmenee usein kätketyissä käytösmalleissa, joita on vaikea nähdä tai vaistota.\nHyville ihmisille on luonteenomaista empaattisuus. Empatia on ennen kaikkea sitä, että on tietoinen toisten tunteista, kuten surusta, ilosta, tarpeista, huolista…\nYleisesti ottaen ihmisen aivot ”eivät tunne myötätuntoa pahantahtoisuutta ja itsekkyyttä kohtaan.” Siksi sellainen jää havaitsematta.\nToinen mielessä pidettävä asia on se, että kun joku pyrkii käyttämään sinua hyväkseen, hän hyödyntää hienovaraisia petoksen ja manipuloinnin taitoja. Hän yrittää tavallisesti herättää hellyyden ja ystävyyden tunteita ja paljon muita positiivisia tunteita saadakseen meidät verkkoonsa.\nSuosittelemme lukemaan: 6 myrkyllistä suhdetyyppiä, joita tulisi välttää\nTämä on epäilemättä erittäin monimutkainen prosessi.\nHyvän ihmisen sydän pettyy usein. Lähes kukaan ei aavista ennalta pahoja aikeita.\nTämän seurauksena pettymys on suurempi: olemme pettyneitä meille aiheutetun tuskan takia, sen lisäksi, että olemme vihaisia itsellemme, koska olimme liian hyväuskoisia.\nEnnen kuin ryhdymme marttyyreiksi ajattelemalla tällä tuhoisalla tavalla, meidän täytyy oppia pitämään tapahtunutta kokemuksena, josta voi oppia.\nPettymysten pitäisi avata silmämme, mutta meidän ei koskaan tulisi antaa niiden sulkea sydämiämme. Jos tekisimme niin, lakkaisimme olemasta omia itsejämme, ja sellaista ei koskaan pitäisi tapahtua.\nÄlä koskaan anna toisten ihmisten käytöksen pakottaa sinua olemaan jotain muuta kuin olet.\nLisää aiheita: Onnellisuus, Tunteet EdellinenMitä suurempi haava, sitä yksityisempi on kipuTuorein6 vinkkiä ihopolyyppien poistamiseen luonnollisesti UUTISIA VERKOSSA\nTerveelliset elämäntavat\t11 kauran hyötyä ja aamiaisohje\nMielenkiintoista tietoa\tSano ja toimi oikein, jos haluat hyvän omatunnon", "timestamp": "2017-03-24T00:04:58Z", "url": "https://askelterveyteen.com/hyvat-ihmiset-eivat-aavista-muiden-piilotettuja-tarkoitusperia/"}