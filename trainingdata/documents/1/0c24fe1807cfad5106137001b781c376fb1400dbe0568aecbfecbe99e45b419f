{"text": "Harry ja Meghan poistettiin jo kuninkaallisesta osiosta Madame Tussaudsin vahakabinetissa – Stara\nHarry ja Meghan poistettiin jo kuninkaallisesta osiosta Madame Tussaudsin vahakabinetissa\nViihdeuutiset 11.1.2020, 13:20 · Tim Isokivi\nYksi viikon suurimmista uutisista on ollut prinssi Harryn ja Meghan Marklen suunnitelmat luopua kuninkaallisista titteleistään. Kohua herättänyt yllätyspäätös ei ole ollut kuninkaallisen perheen muiden jäsenten mieleen.\nLontoon kuuluisa vahakabinetti Madame Tussauds on sittemmin ilmoittanut laittavansa kuninkaallista perhettä esittävän osion uuteen uskoon. Meghania ja Harrya esittävät vahanuket on jo poistettu osiosta.\nToukokuusta 2018 saakka Iso-Britannian kuninkaallisen perheen osiossa esillä olleet Sussexin herttuan ja herttuattaren vahanuket ovat lukeutuneet Madame Tussaudsin suosituimpiin hahmoihin. Vahakabinetin johtaja Steve Davies kertoo CNN-sivustolle niiden olevan esillä jatkossakin, joskin toisessa osiossa.", "timestamp": "2020-07-12T17:40:34Z", "url": "https://www.stara.fi/2020/01/11/harry-ja-meghan-poistettiin-jo-kuninkaallisesta-osiosta-madame-tussaudsin-vahakabinetissa/"}