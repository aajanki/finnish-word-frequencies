{"text": "Aromaattista arkea askarrellen : tammikuuta 2014\nTänään postilaatikosssa oli kaksi kirjekuorta minulle. En tiedä teistä, mutta itsellä tulee niin iloinen mieli jo pelkistä kirjekuorista. Joten saatoin avaamista siirtää siihen hetkeen illalla, jolloin lapset hakevat sängyissään unta ja voi istua ihailla ja huokailla. Ja kyllä huomenna ne kortit katsotaan uudelleen, ehkä vielä tarkemmin, koska pienet ihmiseni näkevät niissä jotain vielä enemmän kuin minä. Heidän kanssaa minäkin näen kortit uudelleen. Tänään siis sain kortit Sannalta - steampunkia ja zettiä.\nSekä neljä ihanaa korttia Anskulta, joita en näin väsyneenä ja flunssaisena saa aseteltua ollenkaan haluamallani tavalla, joten lienee järkevintä palata viltin väliin.\nOlen niin onnellinen näistä ihmisistä, joiden kansssa saan vaihtoja tehdä. KIITOS\nLähettänyt Anu-Riikka Lampinen klo 23.31.00 Ei kommentteja:\nLähettänyt Anu-Riikka Lampinen klo 16.01.00 Ei kommentteja:\nTänään keräsin rohkeuteni ja kokeilin ompeleen & ompelukoneen hyödyntämistä myös paperiaskartelussa. Olen ihaillut lähinnä skräppileiskoissa käytettyjä ompeleita, mutta en ole rohkaistunut kokeilemaan - kuten jo mixedmedia albumi postauksessa avauduin. Viimein kun kokeilin, huomaan haluavani tehdä sen uudelleen.\nSilpputehtaan laajennus osaan saa tehdä joka viikko ATC kortin. Kahdenviikoin välein sitten on arvonta, jonka voittona on upea ATC kortti :) Haastoin itseni. Yritän tehdä joka viikolle kortin. Tämä on tämän viikon TJK-korttini.\nTänään ilmoittauduin mukaan myös ensimmäiseen Deco-rinkiin. Askarteluvuoren Vikkel laittoi ringin pystyyn. Odotan suurella jännityksellä, mitä tuleman pitää. :)\nPidän tämän ATC kortin tunnelmasta. Ompelukonetta en korjaakaan heti pois. Seuraavaksi voisin rohkaistua ja ommella paperia paperille....\nLähettänyt Anu-Riikka Lampinen klo 22.55.00 2 kommenttia:\nTunnisteet: ATCvapaavaihtoon, TJK\nHän pyysi minua mukaansa. Mukaansa kokonaan, ajan loppuun asti.\nMiten minä lähtisin? Jättäisin kaiken rakkaan, omakseni ottamani.\nAstuisinko ulos metsän portista ja jättäisin taakseni hiljaiset kuuset, jotka ovat kuunnelleet murheeni. Kantaneet minua oksillaan, kun olen ollut heikko. Katsooisiko metsän kuningas perääni. Häviäisivätkä jälkeni, kuin savu, ensimmäisen tuulen mukana.\nJättäisinkö metsän kertoman tarinan, vuoristopuron solinan, metson keväisen soitimen tai talviyön revontulet? Kaipaisiko metsä minua. Olisko Hengetär yksinäinen mentyäni?\nLähdettyäni en kuulisi yöllistä pöllön huhuilua, eikä yön samettinen peito ottaisi minua syliinsä. Tulevatko unieni laukkaavat ratsut mukaani?\nMuuttuuko mikään jos jään tai lähden? Kukat kasvavat puut taittuvat tuulessa,katkeavat ja kaatuvat, murenevat ja maatuvat - olin minä siellä tai täällä.\nMinä istun ja kuuntelen metsää, miten se minulle laulaa. En minä lähde. Minä jään. Minä pyydän häntä jäämään minun kanssani. Opetan hänelle metsän tarinan, kerron kuinka kurkistaaa metsän peiliin. Opetan nukahtamaan sammaleiseen syylin. Ja hän jää, toivon niin, ajan loppuun asti tänne. Minun kanssani. Ja minä olen onnellinen.\nLähettänyt Anu-Riikka Lampinen klo 16.55.00 4 kommenttia:\nTunnisteet: albumi, MixedMedia, oma runo, Rinkivuodenvaihteeksi\nOlen jo viikon pyöritellyt ihanaa kotiin palannutta mixedmedia albumiani ja pohtinut mikä siitä lopulta tulee. Miettinyt kokoavaa teemaa tai tarinaa, joka eri taitajien käsissä on kuin varkain syntynyt.\nTarkkaa tarinaa en vieläkään tiedä, mutta olen varma - 100% varma - että tarina tapahtuu metsässä.\nTänään siis tein yhden omista sivuistani ja päätin käyttää siihen kanvaskangaspohjan jota maalailin ja sumuttelin, en kuitenkaan laidasta laitaan vaan huolettomasti työn jäljen esiin jättäen. Ensimmäistä kertaa käytin ompelukonetta - ja olen todella ilahtunut siitä, että kone toimi yhteistyössä mun kanssa. En ole sen kanssa kovin usein \"samalla aallolla\". Toki tänäänkin katkesi neula.\nLisäksi käytin sivussa saamiani materiaaleja.\nVieläkään en kuvaa koko albumia, mutta teen sen heti kun tarina on valmis ja kokonainen.\nSuojasssa\nTässä sivun toinen puoli. Ensin tein keskelle struktuuria pitsillä ja tyllillä, jonka jälkeen gessosin valkoisella. Maalasin huolettomasti ja viimeistelemättä, niin että siveltimen jälki näkyy. Sitten suihkuttelin vihreää ja keskustaan ruskea.\nAaltopahvia olen käsittelyt akryylimaalilla. Valkeat rungot tein leimasimella ja kohopulverilla. Kuuset ja peurat olen saanut.\nLähettänyt Anu-Riikka Lampinen klo 12.04.00 3 kommenttia:\nTIK TAK! Time is running out!\nSteampunk ATCkortin väsäsin tänään. Tämä idea on muhinut mielessä jo hetken, ja vaihtokaverille lähtee. Taustan kuviopaperin olen saanut. Mukana kortissa maskinläpi tehtyä rataskuviota ja sekä stanssattua että puista ratasta. puinen kuvio pyörii ja \"running\" sen mukana. Tik tak on tehty teippitekniikalla. Teksti on ihan omatekonen tulsotettu. Sävyttelin reunat ja vähän punaisia roiskeita väriä antamaan.\nZetti on tyylinä minulle haastava. Joko en saa sitä kutistettua ATC kokoiseksi tai sitten mulla on päässä kerrallaan vain yksi yllätyksellinen idea kerrallaan. Niin ehkä tänäänkin\nTIK TAK! says The Metronome.\nLähettänyt Anu-Riikka Lampinen klo 21.43.00 3 kommenttia:\nTunnisteet: ATC, Steampunk, zetti\nPaulalta sain ihanat aarteet ja ensimmäisen Skinnyn. Sillä hän lähetti minulle Askarteluvuoren ATC-vaihto #13 kortit. Joista toinen oli vapaa ATC ja toinen skinny kooltaan ja aiheeltaan sirkus. Paulan molemmat kortit ovat upeita, ja viehtättäviä. Sirkuskortin norsu <3\nMukaan kuoreen oli Paula laittanut ekstroina mainion karttapaperin ja noita ihania stanssattuja höyheniä, joita olen ihaillut useaan otteeseen. Stanssiin en ole vielä itse törmännyt, mutta sekin hankintalistalla keikkuu\nYllärinä postin mukana tuli\nTämä on ilmeisesti jonkin haasteen arvonta voitto, ihana sellainen, en vaan nyt muista minkä... Olen tuskastuttavan huono tässä asiassa, en tahdo muistaa tarkistaa arvonnan voittajaa saati painaa mieleen sponsoria. Takuuvarma keino ilahtua. :)\nLisäksi posti toi mukanaan hankkimiani asioita. Tilasin mm. steampunk koristeita, ruusuja, kukkia, pitsiperhosia, hattuneuloja, heteitä ja nauhaa.\nKyllä nyt passaa tehdä ATC kortteja, tauluja, kortteja tai mixedmediaa. Vai mitä.\nTänään sain postin mukana myöskin kotiin mixedmedia ringin mukana taitajalta toiselle kiertäneen albumini <3 En voi kuin huokailla tutkiessani sivuja. Teen vielä puuttuvat sivut, ja kuvaan sitten koko albmin tänne. Lisäksi olivat ihanaiset rinkiläiset vielä muistaneet minua, vaikka tunnen kyllä saaneeni jo tuhat kertaisen palkkion ringin \"emännöinnistä\". Paketista löytyi seuraavat ihanuudet.\nKiitos Ansku, Mervi ja Marjatta. Kiitos.\nAskartelusopessani on tänäiltana ollut melkoisen hiljaista, sillä olin ystävän luona kyläilemässä. Ehkä huomenna saan aikaiseksi jotakin...\nLähettänyt Anu-Riikka Lampinen klo 21.39.00 2 kommenttia:\nTunnisteet: albumi, ATC, Rinkivuodenvaihteeksi, Skinny\nNyt täytyy toivoa, ettei tämän \"ilon\" saaja eksy kylään ennen huomista. :) Eli jälleen teen ylläripylläriä ystävälle. Tässä taustalla keikkuu kaksi asiaa zettiologia (vai mikä se nyt oli) ja kuvataidetyö ala-asteelle, jonka näin yhdessä opeoppaassa. Sitten yritin seurata Askarteluvuoren Viken sanoja \"...mutta tietty yllätyksellisyys, mittasuhteettomuus, mielikuvituksellisuus...suipot muodot ja raidat. Jäsenten ja osien yhdisteleminen...esim.silmät kohtuuttoman suuret tai vartalo lyhyt / pitkä. Suipot ja muut hassut hatut. Eläimet käyttäytyvät kuin ihmiset...jne.\" En tiedä, miten onnistuin, mutta matkalla tämä työ muuttui melkoisesti. Ja se on siis jotain kortin ja taulun välimaastossa...\nHoley Bunny\nTavoitteena oli oikeastaan tehdä työ, joka on kevyt ja iloinen - raikas. En tiedä miten siinä onnistuin. :)\nLähettänyt Anu-Riikka Lampinen klo 22.32.00 6 kommenttia:\nTunnisteet: zetti\nKK:n haaste #134 haastaa bingolla. Ja minä mukaan. Tällä kortilla ilahdutan myös ystävää kuten eilisen laatikonkin kanssa :)\nJa kuten kuvasta näkyy lähdin toteuttamaan ylintä riviä Sininen-Violetti-Oranssi.\nEnsin tein vesileman ja valkoisen kohojauheen avulla kukat ja onnittelun. Sitten maalasin akryylimaalilla kiekuroita ja palloja taustaan. Maalasin akvarellilla sinistä ja violettia taustaan. Akryylimaalilla kullankeltaista kukkiin ja akvarellia keltaista ja oranssia perään. Tämän jälkeen viimeistely helmimömmöllä. Muuta ei tämä kortti meilestäni tarvitse.\nLähettänyt Anu-Riikka Lampinen klo 20.23.00 2 kommenttia:\nTällä kertaa mukana ihan uuden tyylisuunnan kanssa. Zetti-tyyli. En tiedä, en osaa sanoa, onko tämä sitä. Googeloikaa... Tekeminen ainakin oli kivaa...\nLähettänyt Anu-Riikka Lampinen klo 22.40.00 Ei kommentteja:\nTunnisteet: ATC, ATCvapaavaihtoon, zetti\nTänään piti viimeistään laittaa albumit matkaan, en tiedä tarkalleen miten muiden rinkiläisten laita on, mutta huomenna vasta pääsen postittamaan Anskun albumin. Viivästys johtuu vatsataudista, jonka olemme toistaiseksi selättäneet.\nKun albumit tulevat kotiin, niissä on vielä tilaa vähintäänkin yhdelle tai kahdelle työlle. Odotan omaani innolla, sillä tiedän jo nyt sen oppineena, että käteen kaikkien tekemät työt tuntuvat ja näyttävät niin paljon enemmältä mitä kuvissa.\nViimeisenä aiheena kannustankin jokaista rinkiläistä tekemään albuminsa loppuun ja valmiiksi, niin että siitä tulee kokonaisuus. Tarina matkasta, jolla saimme olla mukana. Viimeiseen työhön voit liittää ajatuksia, joita koko matka herätti tai se miltä tuntui saada lähes toiseksi muuttunut kansio kotiin. Olen niin suunnattoman kiitollinen tästä matkasta.\nLähettänyt Anu-Riikka Lampinen klo 21.39.00 3 kommenttia:\nFacebookissa oli joku aika sitten hauska viesti, johon kommenttini laitoin. Eli siinä pyydettiin kommenttoimalla viestiä lupautumaan jakamaan iloa leivosten, askartelujen, korttien, levyjen, kirjojen tms. muodossa viidelle kommentoijalle. Sain itse oman ihanan ilopakettini torstaina, joten ajattelin että on aika minunkin ryhtyä täyttämään lupaustani. Askarteluttaivaassa haastenro 1 on jotain, millä tarkoitus on ilahduttaa ystävää. Joten tällä mukana myös siinä haasteessa. Toki kuvaaminen muodostui haasteeksi -- en tahtonut saada fiksua kuvaa ja väritkin on luonnossa hieman toiset...\nPerhosen ja kaksi kukkaa sekä puolihelmet lisäsin valmiiseen työhön.\nKannesta löytyy kohopasta kuvio, tylliä, pitsiä, erilaisia paperikukkia ja heteitä sekä kukka nauhaa.\nVärit ovat suihkevärejä. Laidan kuviot kohopastaa. Mustetta töpöttelin sävyttäen ja korostaen.\n.... ja nyt vain toivotaan, että saajalleen on tästä iloa. Tekijälleen ainakin oli.\nLähettänyt Anu-Riikka Lampinen klo 21.07.00 2 kommenttia:\nTunnisteet: Laatikkotuunausta, MixedMedia", "timestamp": "2018-07-16T01:09:14Z", "url": "http://askaskarruspaskarrus.blogspot.com/2014/01/"}