{"text": "MITÄ PROJEKTI ANTOI MUKANA OLLEILLE KIRJASTOLAISILLE? Palautetta fasilitaattoreilta - PDF\nDownload \"MITÄ PROJEKTI ANTOI MUKANA OLLEILLE KIRJASTOLAISILLE? Palautetta fasilitaattoreilta\"\n1 MITÄ PROJEKTI ANTOI MUKANA OLLEILLE KIRJASTOLAISILLE? Palautetta fasilitaattoreilta Keskustakirjaston kaverit asiakaskehittäjäyhteisö Pilotti/ Marraskuu 2014 helmikuu 2015\n2 Minulle fasilitaattorina toimisella oli suuri merkitys, ryhmässä hävisi työntekijän rooli ja sulauduimme asiakkaiden kanssa yhdeksi flow-ryhmäksi, joka vie ja suunnittelee keskustakirjastoa eteenpäin. Tärkeää oli myös teoreettinen viitekehys ja suunnitelma siitä, miten tulokset dokumentoidaan ja hyödynnetään. Virve toimi homman vetäjänä ja fasilitaattoreiden kouluttajana. On tärkeää, että osallistaminen hoidetaan ammattimaisesti, ettei homma mene pelkäksi hössötykseksi. Osalllistamisen metodeja voi käyttää myös esimiestyössä ja työyhteisössä. Niiden avulla saadaan kaikkien työntekijöiden ammattitaito hyödynnettyä ja kuuluviin. Metodien avulla löytyy myös ihan uusia näkökulmia tuttuihin juttuihin. Pantomiimit olivat parhaita. Tästä on hyvä jatkaa - Kirsi Salminen Palveluesimies/ Hankinta ja luettelointi\n3 Palveluja tehdään kaupunkilaisia varten. Osallistava suunnittelu on ehdottomasti se suunta, johon kuljetaan. On mielenkiintoista havaita, mitä kaupunkilaiset ajattelevat ja toivovat julkiselta palvelulta. Huomaan itse ajattelevani yhä enemmän niin, että palveluja tulisi suunnitella juuri kokonaisuuksina siis enemmän kaupunkikokemuksen kuin yksittäisen viraston näkökulmasta. Näin käyttäjät sen jäsentävät. Yhdessä tekeminen tuottaa suuntia, jotka yksin tehdessä jäävät kokonaan huomaamatta. Tämä voi olla myös haastavaa: tarvitaan keskustelu- ja ohjaustaitoja, kykyä ottaa uusia ajatuksia vastaan. Toisin kuin kuvitellaan, useimmat meistä eivät halua laiskotella, vaan mahdollisuuksia tehdä mielenkiintoisia asioita toimivassa tiimissä. Minulle tästä jäi valtavasti hyvää ja iloa omaan duuniin. - Antti Pakarinen Suunnittelija/ Tietotekniikkayksikkö\n4 Asiakkaiden kanssa keskusteleminen ja erityisesti heidän kuuleminen on mielestäni parhaimpia juttuja työssä ja on tietysti kaikessa kehittämistyössä erityisen oleellista. Kalliossa on otettu ja tullaan ottamaan asiakkaita mukaan moniin juttuihin mukaan lukien palveluiden kehittämiseen, mutta Keskustakirjaston kavereiden innoittamana sitä pitäisi pyrkiä integroimaan vielä entistä säännöllisemmäksi toiminnaksi. Virvellä on niin vankka osaaminen työpajoissa, fasilitoinnissa ja osallistamisessa, että itsellä oli hyvä fiilis olla mukana ja oma osaaminen lisääntyi, mutta ennen kaikkea osallistujille jäi hyvin hoidetusta kokonaisuudesta todella positiivinen fiilis. Meidän ryhmässä olleilta tuli myös selkeää palautetta, jota Kalliossakin pitää pohtia: erityisesti sisältöjä ja palveluita pitää saada entistä paremmin esille. Myös Hard Book Cafelle toivottiin paluuta. - Severi Hirvi Tiiminvetäjä/ Kallion kirjasto\n5 Koska työskentelen suunnittelupuolella, pääsen harvemmin juttusille suoraan asiakkaiden kanssa. Työpajatyöskentely on oivallinen tapa päästä kuulemaan heidän näkemyksiään ja ideoitaan, jotka voivat olla hyvinkin toisenlaisia kuin omani. Uskon, että kaikki ihmiset ovat luovia ja idearikkaita, kun heille annetaan siihen tilaisuus. Näin tapahtui myös työpajoissamme, ja se tuotti minulle eniten iloa. Olen erityisen ylpeä siitä, että yhdessä muiden ryhmämme fasilitaattoreiden kanssa saimme ryhmän innostumaan ensin keskustelusta ja sitten ideoinnista. Joskus parhaat ideat löytyvät keskustelun rönsyistä ja alun perin toisilleen vieraiden asioiden yhdistelemisestä. Uskon, että fasilitoijaksi oppii parhaiten fasilitoimalla olen kiinnostunut jatkamaan työpajatyöskentelyä. - Anu Koski Konseptisuunnittelija/ Keskustakirjasto-hanke\n6 Keskustakirjaston kaverit oli hieno tapa ottaa asukkaiden kanta mukaan jo toiminnan suunnitteluvaiheessa. Olen ylpeä ihanasta teemaryhmästämme, jossa itsekin opin monia asioita. Kaverit olivat innokkaita ja fiksuja! Fasilitaattorin roolissa oli parasta yrittää tallentaa luova ilmapiiri ja sen synnyttämät ajatukset. Haluaisin jatkossa oppia vielä paremmin jäsentämään saamaani tietoa ja tekemään rakentavia jatkoehdotuksia. Eniten iloa tuottivat antoisat tapaamiset kavereiden kanssa. Virve oli suunnitellut tapaamisten sisällöt hienosti - tulosta syntyi, vaikka tunnelma oli rento ja avoin. Tapaamisten innostava ilmapiiri siirtyi osaksi omaa työtäni ja sain uutta näkökulmaa ja kipinää - Mari Luolamaa Kirjastonhoitaja, lastenkirjastotyö/ Vuosaaren & Kallion kirjasto\n7 Ajatukset keskustakirjaston kehittämisestä konkretisoituivat hienosti kavereiden kanssa jutellessa. Olen pitänyt lukuisia työpajoja ja toiminut vastaavanlaisissa tilanteissa ohjaajana, joten luotin, että osaan fasilitoida hyvin. Ryhmämme oli luova, ja jutut tuntuivat välillä rönsyilevän yli äyräiden. Saimme silti pidettyä homman kasassa, ja kerättyä upeita tuloksia. Oli hienoa seurata eri lähtökohdista tulevien kavereiden työskentelyä ja toistensa tukemista. Tunnelma ja kokonaismeininki oli toiveikas ja myönteinen tällaista riemua lisää myös arkeen! - Heikki Marjomaa Peliasiantuntija/ Kirjastot.fi, Hgin kaupunginkirjasto\n8 Keskustakirjaston kaverit asiakaskehittäjäyhteisö MUKANA OLLEET KIRJASTON FASILITAATTORIT Heini Oikkonen (kehittämistoimisto/ Hgin kaupunginkirjasto) - suunnittelu Anu Koski (keskustakirjasto/ Hgin kaupunginkirjasto - suunnittelu Nadia Lund-Iivonen (kirjasto- ja asiakaspalvelujen osasto/ Hgin kaupunginkirjasto) Heikki Marjomaa (sisältöpalvelut/ Hgin kaupunginkirjasto) Kirsi Salminen (hankinta ja luettelointi/ Hgin kaupunginkirjasto) Renni Honkanen (hankinta ja luettelointi/ Hgin kaupunginkirjasto) Antti Pakarinen (TTY/ Hgin kaupunginkirjasto) Mari Luolamaa (Vuosaaren ja Kallion kirjasto/ Hgin kaupunginkirjasto) Tiina Larva (verkkokirjastoyksikkö/ Hgin kaupunginkirjasto) Virve Miettinen (keskustakirjasto/ Hgin kaupunginkirjasto) - suunnittelu\n9 Keskustakirjaston kaverit asiakaskehittäjäyhteisö/ PALAUTE FASILITAATTOREILTA Projektia kuvaava sanapilvi\n11 Keskustakirjaston kaverit asiakaskehittäjäyhteisö/ PALAUTE FASILITAATTOREILTA Mitä kolmea asiaa muuttaisimme, jos lähtisimme tekemään projektin uudestaan alusta?\n12 Keskustakirjaston kaverit asiakaskehittäjäyhteisö/ PALAUTE FASILITAATTOREILTA 1) Johdon parempi sitouttaminen mukaan ja johdon näkyvyys projektin aikana Huonointa oli epäselvyys siitä, onko johto sitoutunut osallistavaan työhön. Tullaanko tuloksia hyödyntämään: milloin, miten, kenen johtamana? Olisi ollut hienoa saada ohjausryhmän jäseniä/ kirjaston johto vierailemaan työpajoihin Myös olisi ollut hyvä, jos työpajasarjan alkuun olisi saatu fyysinen/videotervehdys kirjastotoimenjohtajalta: Kiitos, että olette mukana...toivomme, että Haluamme, että...\n13 Keskustakirjaston kaverit asiakaskehittäjäyhteisö/ PALAUTE FASILITAATTOREILTA 2) Selkeä yhteisymmärrys jatkotoimenpiteistä ja yhteistyö muun organisaation kanssa, esim. toimintasuunnitelma 2015 o Mahdollisuus luvata kavereilla ja osallistujille edes muutama selkeä juttu, esim. ainakin 1-2 projektia lähdetään viemään eteenpäin o Lupaus siitä, että kaverit saavat selkeän palautteen kirjaston johdolta o Nopeaa jalkauttamista, jalkauttamissuunnitelma o Pilotoinnin aikataulutus, kokeiluja jo toimivissa kirjastoissa o Yhteistyötä talon muiden projektien kanssa o Yhteisen hakemista myös muiden (kaupungin) toimijoiden kanssa\n14 Keskustakirjaston kaverit asiakaskehittäjäyhteisö/ PALAUTE FASILITAATTOREILTA 3) Fasilitoinnin + osallistavien menetelmien syvällisempää koulutusta o Fasilitaattoreille ennen työpajoja vielä syvällisemmät briiffit, esim. pari kokonaista koulutuspäivää olisi ollut paikallaan, on tärkeää sitouttaa fasilitaattorit ja varmistaa heidän ymmärryksensä projektin sisällöistä o Työtavan tutuksi tekeminen laajemmallekin työntekijäjoukolle kirjastossa o Uusia menetelmiä ryhmätyöskentelyyn, yhdessä tekemiseen kaivataan kirjastossa niin sisäiseen työhön kuin asiakkaiden osallistamiseen\n15 Tule mukaan! keskustakirjasto.fi Facebook.com/keskustakirjasto Twitter.com/keskustakirj", "timestamp": "2018-09-26T04:04:18Z", "url": "http://docplayer.fi/3067866-Mita-projekti-antoi-mukana-olleille-kirjastolaisille-palautetta-fasilitaattoreilta.html"}