{"text": "Olli Lindholm: Minut pyydettiin innostumaan sosiaalisesta mediasta\nPerjantai 26.6.2015 klo 19.15 Yö-yhtyeen laulaja nosti rautaa Iskelmä-festarin aamuna.\nOlli Lindholm ei unohda kuntoilua keikkamatkoillakaan. (JENNI GÄSTGIVAR)\nYö-yhtyeen nokkamies Olli Lindholm nautti festivaalitunnelmasta Iskelmä-festareilla Himoksella Jämsässä. Olli kehui ammattimaisesti järjestettyjä festareita.- Tämä on niin pro kun vain voi olla, laulaja hehkutti.- Esimerkiksi tämä, että koko alue on asfaltoitu ja tehty kourut, että vesi menee. Ei se välttämättä tule ihmisten mieleen, että jos tulee sade, sinne ei sitten tule sitä liejua, Olli sanoo.- Teen aika paljon kaikkea. Tässä on ollut monta hyvää viikkoa. Olen tutustunut sellaisiin ihmisiin, joista olen saanut uutta intoa, Olli kiittelee.Lihaksikas Olli treenaa kuntosalilla personal trainerin johdolla. Hän käy myös kuntopiirissä painonnostajavalmentajan johdolla. Lisäksi Olli on silloin tällöin käynyt crossfitissä, ja sään salliessa myös pyöräilemässä. Keikkaelämä ei sekoita kuntoilurutiineja.- Ongelma on ihmisen laiskuus! Minullakin alkoi tänään yhdeksältä treenit, oli rinta, olkapäät, hauis ja ojentaja, 7800 kiloa tuli työnnettyä rautaa tänä aamuna, että pysyy mikki kädessä, Olli nauraa.Olli Lindholm on myös viime aikoina aktivoitunut sosiaalisessa mediassa. Hän päivittää ahkerasti kuulumisiaan Yö-yhtyeen yli 40 000 Facebook-fanille.- Innostuin sen takia, kun minua pyydettiin innostumaan. Olin ihan varma, etten siitä innostuisi, Olli kertoo.- Esimerkiksi tuossa muutama tunti sitten kun lähdin kotoa, otin itsestäni sellaisen selfien, laulaja jatkaa ja esittelee yli 1000 tykkäystä saanutta kuvaa Facebookista. Matkalla Iskelmään. Soitto alkaa klo 19.00 ja tiedän, että tulee hyvä show. Jeeeee!!Posted by Yö-yhtye Official on 26. kesäkuuta 2015 Jääkiekkovalmentaja Karri Kivi ja Iskelmän ohjelmajohtaja Ari Ojala kävivät backstagella tervehtimässä Olli Lindholmia. (JENNI GÄSTGIVAR)\nILONA VEHMAS, HIMOS", "timestamp": "2017-07-28T03:11:30Z", "url": "http://www.iltalehti.fi/viihde/2015062619936871_vi.shtml"}