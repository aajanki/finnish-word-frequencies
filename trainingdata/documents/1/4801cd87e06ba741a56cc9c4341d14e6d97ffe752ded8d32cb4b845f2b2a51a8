{"text": "Muutoksia PIKI-kirjastojen maksuihin - ajankohtaista - PIKI-verkkokirjasto\nMuutoksia PIKI-kirjastojen maksuihin\nVuoden 2017 alusta tuli muutoksia myöhästymis-, kaukopalvelu- ja varausmaksuihin.\nMyöhästymismaksut ovat nousseet PIKI-kirjastoissa 20 snt/kalenteripäivä. Suurimmassa osassa PIKI-kirjastoja uusi maksu astui voimaan jo vuoden alussa. Myöhästymismaksun nosto ei koske Tampereen kaupunginkirjastoa, jossa myöhästymismaksu on korkeampi eli 25 snt/kalenteripäivä.\nMyöhästymismaksu alkaa kertyä heti eräpäivää seuraavasta kalenteripäivästä ja maksua voi kertyä enintään 5 €/laina. Poikkeuksen tekevät PIKI-kirjastojen lasten- ja nuortenosastojen aineistot, jotka ovat myöhästymismaksuttomia kaikille lainaajille.\nKaukopalvelun tilausmaksu yhtenäistettiin PIKI-kirjastoissa vuoden alussa 4 euroon/tilaus. Tämän lisäksi asiakkaat maksavat kaukolainana tulevasta aineistosta lähettävän kirjaston mahdollisesti perimät kustannukset.\nUusi kirjastolaki on astunut voimaan vuoden 2017 alusta. Omaan kirjastoon tehtyjen ja sieltä noudettavien varausten maksut ovat poistuneet. Noutamatta jäävästä varauksesta kirjastot perivät 1 €/kpl.\nSeutuvarausmaksuihin ei ole tullut muutoksia. Toiseen PIKI-kirjastoon kohdistuvan ja sieltä kuljetettavan aineiston varausmaksu on 2 €/tilaus.\nKatso kaikki maksut Maksut-sivulta", "timestamp": "2017-08-20T00:03:34Z", "url": "https://piki.verkkokirjasto.fi/web/arena/-/muutoksia-piki-kirjastojen-maksuihin"}