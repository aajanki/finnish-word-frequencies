{"text": "Videotuotanto - Videot - Videosisällöt - Näkemystehdas MBE\nEtusivu Palvelut Caset MBE Asiantuntijat Näkemyksiä Meille töihin? Ota yhteyttä\nVideotuotantoa tehdään tällä hetkellä enemmän kuin koskaan aikaisemmin, eikä videoiden suosio ole hiipumassa. Syy on yksinkertainen – videot ovat erinomainen tapa visualisoida monimutkaista sisältöä ja herättää tunteita.\nVideotuotanto on loistava keino tehostaa yrityksesi viestintää. Tällä hetkellä noin 74 % kaikesta netin sisällöstä on videosisältöä. Siihen on syy – nimittäin helppous. Video on helpommin kulutettavissa kuin tekstisisältö – olkoon kanava sitten sosiaalinen media tai verkkosivu. Videot ovat erinomainen keino tuoda yrityksesi ydinviesti esille, visualisoida monimutkaista informaatiota tai luoda aitoutta brändiisi.\nVideo välittää tarinan, koskettaa ja visualisoi monimutkaista sisältöä.\nVideoita, kuten kaikkea verkkosisältöä, kulutetaan yhä enemmän mobiililaitteilla, sillä ne kulkevat aina mukana. Lisäksi monet sosiaalisen median alustat tukevat videoiden käyttöä. YouTuben lisäksi videoita katsotaan runsaasti myös Facebookissa ja Instagramissa, mutta myös LinkedIn mahdollisti vastikään videoiden lisäämisen sivustolle.\nMonipuolista videotuotantoa\nModernissa markkinointiviestinnässä perinteiset yritysvideot ovat saaneet seurakseen uudenlaisia videomuotoja, kun animaatiot, giffit ja livevideot ovat kasvattaneet suosiotaan. Erilaiset videomuodot myös palvelevat eri sosiaalisen median alustoja. Video, joka toimii Facebookissa, ei välttämättä sovi sellaisenaan Instagramiin. Videoita voidaan siis käyttää monin eri tavoin ja moniin eri tarkoituksiin. Video ei ole enää pelkkä mainos, vaan keino tuoda aitoutta yrityksesi tarinaan.\nVideosisällöissä pätee sama kuin muussakin markkinointiviestinnässä. Mitäänsanomaton sisältö on mitäänsanomatonta myös videomuodossa. Vaikka sosiaalisen median kanaviin tuotettava videosisältö on usein luonteeltaan ketterää ja aitoa, tulee niidenkin takana olla kirkas ajatus. Haluatko kertoa videolla tiiviissä muodossa tuotteestasi tai palvelustasi? Vai haluatko herättää brändisi eloon tunteita nostattavalla tarinalla? Parhaimmillaan videot tarjoavat katsojalleen elämyksiä ja ratkaisuja.\nOnnistuneen videotuotannon kulmakivet\nEnnen videotuotantoon ryhtymistä on hyvä varmistaa, että video tukee yrityksesi strategiaa ja auttaa liiketoimintatavoitteisiin pääsemisessä. Seuraavista viidestä kysymyksestä on hyvä aloittaa:\nMiksi yrityksesi haluaa tuottaa videosisältöä? Mikä on sen lisäarvo asiakkaalle?\nMitkä ovat yrityksesi tavoitteet?\nMillaisia videoita haluat tuottaa? Entä mikä on videoiden viesti?\nMikä on kohderyhmäsi?\nKuinka säännöllistä videoiden tuottaminen on?\nSaisiko olla ketterä somevideo tai ammattimaisesti tuotettu brändivideo?\nVideot eivät siis ole enää pelkkiä yritysvideoita vaan tarjoavat lukemattomia mahdollisuuksia nostaa yrityksesi brändi ja ääni kuuluviin. Brändi- tai tuotevideot vaativat ammattimaisemman kuvauslaitteiston käyttöä ja tarkempaa editointia, kun taas sosiaalisen median videot ovat luonteeltaan ketterämpiä ja aidompia. Kummallakin on kuitenkin paikkansa markkinointiviestinnän kirjossa. Olipa kyseessä sitten some- tai brändivideo, molemmissa käsikirjoitus on kaiken A ja O.\nMeiltä saat luovan idean, käsikirjoituksen ja toteutuksen niin somevideoille kuin ammattimaisempiin tuotantoihin. Käytössämme on laaja yhteistyökumppaniverkosto, joiden kautta onnistuvat erikoisemmatkin videototeutukset.\nHerätä tarinasi eloon videon muodossa!\nKysy lisää videotuotannosta", "timestamp": "2018-06-19T00:50:27Z", "url": "https://mbe.fi/palvelu/videotuotanto/"}