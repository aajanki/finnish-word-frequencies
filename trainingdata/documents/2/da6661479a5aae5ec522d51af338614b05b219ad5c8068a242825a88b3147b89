{"text": "12-vuotias teloitti miehen al-Qaidan videolla | Ulkomaan uutiset | Iltalehti.fi\n12-vuotias teloitti miehen al-Qaidan videolla\nKeskiviikko 21.5.2008 klo 12.21 Nuori, tuskin 12-vuotias poika nostaa puukkonsa ja iskee sen uhriinsa terroristijärjestö al-Qaidan videolla. Katso CBS:n raportti Teloituksen jälkeen poika tekee voiton merkin oikealla kädellään, nostaa irtileikatun pään ja näyttelee sitä muille autiolla seudulla Pakistanin ja Afganistanin rajamailla.- Poika on tappokone, joka on ollut koulutuksessa jo yhdeksänvuotiaasta lähtien ja hänet on valmisteltu tähän, Pakistanin tiedustelupalvelun viranomainen sanoi amerikkalaisille CBS-televisiolle.Viranomainen näytti teloitusvideon yhtenä todisteena siitä, miten al-Qaida ja Taleban-järjestö kouluttavat nuoria poikia kylmäverisiksi tappajiksi, jopa ennen teini-ikää.CBS:n mukaan Pakistanin armeija oli takavarikoinut videon Pakistanin puoli-itsenäisiltä heimoalueilta operaatioidensa yhteydessä.", "timestamp": "2017-03-26T08:19:38Z", "url": "http://www.iltalehti.fi/ulkomaat/200805217684006_ul.shtml"}