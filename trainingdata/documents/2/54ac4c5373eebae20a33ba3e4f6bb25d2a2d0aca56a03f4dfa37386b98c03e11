{"text": "Vanhainkoti etsii alle 25-vuotiaita asukkaita, 250 euron vuokralla – Helsingille tulvii hakemuksia | Vanhustenhoito | HS\nPäivitetty: 26.11.2015 14:07\nNuori, kiinnostaisiko oma yksiö palvelutalossa?Helsingin idea etsiä nuoria asukkaiksi palvelutaloon on noussut valtavaksi ilmiöksi.\nPalvelutalo Rudolfiin Helsingin Laajasaloon etsitään asukkaaksi kolmea alle 25-vuotiasta, asuntoa vailla olevaa asukasta. Helsinki on saanut viikossa jo lähes sata hakemusta. Ilmiö sai lisää potkua tiistaina, kun Nyt.fi kertoi asiasta.”Kämpän tarvetta on”, Helsingin nuorisoasiankeskuksen projektipäällikkö Miki Mielonen kertoo.Kolmelle alle 25-vuotiaalle asukkaalle on tarjolla 23 neliön yksiöitä. Asunnoissa on oma keittiö, vessa, suihku ja parveke. Vuokra on 250 euroa kuukaudessa. Lisäksi asukkaan pitää viettää aikaa talossa asuvien vanhusten kanssa 3–5 tuntia viikossa. Hakijoilla täytyy olla kiireellinen asunnon tarve.Palvelutalon nykyiset asukkaat ovat vanhuksia. Osa on jo varsin huonossa kunnossa, Mielonen sanoo.”Siellä jo kovasti ja innokkaasti odotellaan nuoria.”Yksiötä voi hakea 8. joulukuuta asti. Muuttamaan pääsee tammikuussa. Jo tulleita hakemuksia ei ole käyty kovin tarkasti läpi. Mielonen kuitenkin kertoo, että moni hakijoista on hoitoalan opiskelija tai kertonut työskennelleensä vanhusten parissa.”Ei siitä haittaakaan ole, mutta emme ole etsimässä ensisijaisesti hoitoalan ammattilaisia. Sen sijaan pitää olla aito kiinnostus yhdessä tekemiseen. Seuranpitoa ja pelien pelaamista.”Mistä palvelutaloyksiöiden valtava suosio sitten kertoo?”Siihen voi vaikuttaa se, että vanhusten huonoista olosuhteista ja yksinäisyydestä puhutaan niin paljon. Ihmiset kokevat sympatiaa.”\nNuori, kiinnostaisiko oma yksiö palvelutalossa?Helsingin idea etsiä nuoria asukkaiksi palvelutaloon on noussut valtavaksi ilmiöksi.Palvelutalo Rudolfiin Helsingin Laajasaloon etsitään asukkaaksi kolmea alle 25-vuotiasta, asuntoa vailla olevaa asukasta. Helsinki on saanut viikossa jo lähes sata hakemusta. Ilmiö sai lisää potkua tiistaina, kun Nyt.fi kertoi asiasta.”Kämpän tarvetta on”, Helsingin nuorisoasiankeskuksen projektipäällikkö Miki Mielonen kertoo.Kolmelle alle 25-vuotiaalle asukkaalle on tarjolla 23 neliön yksiöitä. Asunnoissa on oma keittiö, vessa, suihku ja parveke. Vuokra on 250 euroa kuukaudessa. Lisäksi asukkaan pitää viettää aikaa talossa asuvien vanhusten kanssa 3–5 tuntia viikossa. Hakijoilla täytyy olla kiireellinen asunnon tarve.Palvelutalon nykyiset asukkaat ovat vanhuksia. Osa on jo varsin huonossa kunnossa, Mielonen sanoo.”Siellä jo kovasti ja innokkaasti odotellaan nuoria.”Yksiötä voi hakea 8. joulukuuta asti. Muuttamaan pääsee tammikuussa. Jo tulleita hakemuksia ei ole käyty kovin tarkasti läpi. Mielonen kuitenkin kertoo, että moni hakijoista on hoitoalan opiskelija tai kertonut työskennelleensä vanhusten parissa.”Ei siitä haittaakaan ole, mutta emme ole etsimässä ensisijaisesti hoitoalan ammattilaisia. Sen sijaan pitää olla aito kiinnostus yhdessä tekemiseen. Seuranpitoa ja pelien pelaamista.”Mistä palvelutaloyksiöiden valtava suosio sitten kertoo?”Siihen voi vaikuttaa se, että vanhusten huonoista olosuhteista ja yksinäisyydestä puhutaan niin paljon. Ihmiset kokevat sympatiaa.”", "timestamp": "2016-10-21T22:46:15Z", "url": "http://www.hs.fi/kaupunki/a1448513186471"}