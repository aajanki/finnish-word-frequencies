{"text": "﻿ ESL One Köln 2020 – turnauksen osallistumislista julki – MIBR sijoitettu Euroopan aluelistaan! – Eurheilu.com\nESL One Köln 2020 – turnauksen osallistumislista julki – MIBR sijoitettu Euroopan aluelistaan!\nViivi Rönnberg 24.7.2020 / 18:27 Uutinen CS:GO\nElokuussa pelattava ESL One Köln - turnauksen osallistumislistat ovat herättäneet todella paljon keskustelua.\nAiemmin turnausjärjestäjä ESL tiedotti, että elokuussa pelattava ESL One Köln 2020 – turnaus siirtyy pelattavaksi verkkoon vallitsevan koronaviruspandemian vuoksi. Päätöstä perusteltiin, sillä ettei joukkueita matkustussäännöistä johtuen saada turvallisesti samaan paikkaan.\nHLTV uutisoi aiemmin tänään elokuussa pelattavan Kölnin turnauksen viralliset osallistumislistat aluettain. ESL:n tiedotus koskien tulevaa turnausta on herättänyt todella paljon närää sekä keskustelua, koska brasilialainen Mibr on sijoitettu Euroopan alueturnaukseen Pohjois-Amerikan alueturnauksen sijasta.\nNimittäin Mibrin saaman Euroopan paikan takia, ulkopuolelle jää muun muassa GODSENT, joka on ESL:n omassa rankingissa bralisialaisten edellä. Nimittäin ESL on kertonut, että turnauspaikat jaetaan nimenomaan oman rankingin mukaisesti, joten moni onkin vaatinut sosiaalisessa mediassa ESL:tä perusteluita Mibrin nostamiselle ja rankingissa yläpuolella olevien joukkuiden ulkopuolelle jättämistä.\n— GODSENT (@GODSENTgg) July 23, 2020\nMoni onkin sosiaalisessa mediassa spekuloinut, että parin viikon takaisella selkkauksella Chaosin kanssa olisi jotain tekemistä Mibrin siirtymiseen Euroopan alueturnaukseen, sillä Chaos löytyy Pohjois-Amerikan alueturnauksen osallistumislistalta.\nLähde: HLTV/ESL", "timestamp": "2020-08-10T02:34:24Z", "url": "https://eurheilu.com/uutiset/esl-one-koln-2020-turnauksen-osallistumislista-julki-mibr-sijoitettu-euroopan-aluelistaan/"}