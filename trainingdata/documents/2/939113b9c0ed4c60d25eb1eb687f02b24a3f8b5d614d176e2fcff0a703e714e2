{"text": "Innostuin ajatuksesta. Säilytystilaahan on olevinaan aina liian vähän, vaikka vikahan voi olla siinä, että tavaraa vaan on liikaa. No tämä ei varsinaisesti ollut vielä mikään uusi oivallus – onhan Tavarataivaasta, kuuden vaatteen haasteesta ynnä muusta ollut parina viime vuonna paljonkin puhetta. Mutta nerokasta on mielestäni käyttää yksikkönä muuttolaatikkoa:\nMuuttolaatikko on kompakti – jos vähennettävää tavaraa tarvitsee säilyttää hetken aikaa esim. kirpparipöytää odottaessa, niin se sujuu melko kivuttomasti.\nMuuttolaatikko on hyvä välitavoite – elefanttikin on syötävä paloissa.\nMinä ainakin sain tartunnan, sillä tänään kaupungista kotiin tullessani oli pakko koukata Clas Ohlsonin kautta. Muokkaan kuitenkin haastetta itselleni sopivaksi: ensisijainen päätavoitteeni ei ole vähentää tavaraa vaan järkeistää kotimme järjestystä. Haluan säilyttää tavarani hieman väljemmin ja hieman fiksummin kuin nyt, sillä nyt joudun aina purkamaan nyssäköitä hyllyltä ennen kuin saan sen kaipaamani laatikon, purkin tai tavaran esiin. Koska en ole muuttamassa, en halua asettaa itselleni mitään tiukkaa tavoitemäärää tavarasta luopumiselle – kyllä sen sitten tietää. Eli muuttolaatikkoleikki on ikään kuin väline järkevämpään järjestykseen.\nViime keväänä luovuin noin kolmasosasta vaatevarastoani, ja sen jälkeen tuntui, että on paljon enemmän päälle pantavaa kuin aiemmin. Luovuin myös valtaosasta CD-levyjäni, puolet koruista sai mennä, ja jonkin verran keittiöhärveleitäkin löysi uuden kodin tai tiensä pään. Tiedän, että turhasta tavarasta luopuminen on vapauttavaa. Tuoreena mielessä on myös siivouskaapin järjestäminen ja piirrustuspaperien uusi ordnunki – hirveän palkitsevia ponnistuksia nekin. Tästä ei voi seurata kuin hyvää!\nAvainsanat : Järjestys, Muuttolaatikkoleikki, Suunnitelmat\n← Pääkalloja ja cup cakeja\nKellarikomero – roinan saattohoito →\n8 thoughts on “Muuttolaatikkoleikki”\nInkeri on 11.08.2013 07:09 said:\nKatri on 11.08.2013 07:25 said:\nSaara on 12.08.2013 17:26 said:\nPistitkin tuulemaan saman tien 😀 Itsellä on ollut muuton jälkeen vähän inspiraatio kateissa, ja 29. laatikollinen on edelleen vajaa… Ehkäpä saan uutta puhtia seuratessani sinun touhujasi!\nKatri on 13.08.2013 04:27 said:\nAlussa tää on varmasti helpompaa…\nAnonymous on 13.08.2013 07:36 said:\nSandy on 13.08.2013 07:37 said:\nEi ollut tarkoitus huudella anonyyminä. 😀 Eli uudestaan – Huippu juttu!\ntagatha on 13.08.2013 08:21 said:\nKatri on 14.08.2013 16:13 said:\nSandy ja tagatha, kiitos, kiva kun löysitte tänne 🙂", "timestamp": "2018-07-20T14:00:49Z", "url": "https://huippuhomma.com/2013/08/10/muuttolaatikkoleikki/"}