{"text": "Maksuton paikallisliikenne liikkujan viikolla 16.9. alkaen - Riihimäen kaupunki\nEtusivu / Ajankohtaista / Maksuton paikallisliikenne liikkujan viikolla 16.9. alkaen\n12.9.2019 Joukkoliikenne Koulut Liikenne ja kadut Sivistyspalvelut Sosiaalipalvelut Yleinen\nMaksuton paikallisliikenne liikkujan viikolla 16.9. alkaen\nPaikallisliikenne on jälleen maksuton liikkujan viikolla 16.–22.9.2019.\nPaikallisliikenteessä uutena liikennöitsijänä on aloittanut Lehdon Liikenne. Samalla myös käytössä olevat bussit ovat vaihtuneet. Uudet bussit ovat aiempaa vähäpäästöisempiä ja osa niistä on hybridejä, jotka toimivat osittain sähköllä. Maksuton viikko on siis hyvä hetki tulla tutustumaan uusiin busseihin.\nLiikkujan viikolla toteutetaan myös kysely, jossa kysytään kuntalaisten näkemystä siitä, jos paikallisliikenne olisi aina maksutonta.\nKyselyyn pääsee vastaamaan paikallisliikenteen autoissa tai verkossa.\nAuton vapaapäivän tapahtuma perjantaina 20.9.\nHybridibussiin pääsee lisäksi tutustumaan tarkemmin auton vapaapäivän tapahtumassa, joka järjestetään perjantaina 20.9. klo 9-14 keskustassa Kirjastonpuiston, Kauppakujan ja Granitin aukion alueella. Tapahtuma on kaikille avoin.\nBussiin tutustumisen lisäksi tapahtumassa pääsee kokeilemaan mm. sähköpyörää, pyöräilyn taitorataa ja tarkkaavaisuuden merkitystä liikenteessä.\nKimmo Männistö, 12.9.2019 13:07\nAsiasanat: bussi Liikkujan viikko linja-auto maksuton maksutta paikallisliikenne palvelulinja", "timestamp": "2019-09-23T08:59:33Z", "url": "https://www.riihimaki.fi/maksuton-paikallisliikenne-liikkujan-viikolla-16-9-alkaen/"}