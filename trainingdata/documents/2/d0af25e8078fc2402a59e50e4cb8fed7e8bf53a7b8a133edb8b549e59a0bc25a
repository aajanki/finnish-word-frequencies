{"text": "Sievisten rakkaustarina: huolet varjostivat onnea - Viihde - Ilta-Sanomat\njuuri nyt: Meeri, 20, teki todellisen joulun hyvän työn – Keräsi kaksi autollista tavaraa hädänalaisille\nSievisten rakkaustarina: huolet varjostivat onnea\nJani ja Mari menivät naimisiin\nNyt toistetaan: Jani ja Mari menivät naimisiin\nJulkaistu: 25.5.2014 20:14\nMari ja Jani Sievisen yhteiseloa koettelivat kieliongelmat, taloushuolet, keskenmeno ja uusperheen arki.\nMari ja Jani Sievinen vuonna 2007.\nRakkaustarina alkoi kuin sadusta syksyllä 2006, kun tuolloin 20-vuotiaan ruotsalaisnorjalaisen Mari Samuelsenin http://www.iltasanomat.fi/haku/?search-term=Mari%20Samuelseninja 32-vuotiaan huippu-uimarin Jani Sievisenhttp://www.iltasanomat.fi/haku/?search-term=Jani%20Sievisen katseet kohtasivat Tallink Galaxylla.\nMiss Baltic Sea & Scandinavia -kisaan Ruotsin edustajana osallistunut Mari teki heti vaikutuksen kilpailun juontajana toimineeseen Janiin, ja kaksikolla oli silmäpeliä ennen kilpailua järjestetyssä lehdistötilaisuudessa. Jani ja Mari viihtyivät laivalla hyvin yhdessä, jopa kisan jälkeen järjestetyillä jatkoilla laivan sviitissä.\nEikä mennyt kauan, kun Jani käväisi tapaamassa Maria tämän kotimaassa.\nVastarakastuneet kertoivat ihastumisestaan avoimesti.\n- Marissa parasta oli ehdottomasti aitous ja iloisuus. Jos mietitään ulkonäköä, niin hänessä kiehtoi vaaleus, vaikka hän ei olekaan oikeasti vaalea. Marilla on myös nätti nauru ja hymy, ja hänen kanssaan on helppo tulla toimeen, Jani luetteli IS:lle.\n- Jani oli puolestaan niin ystävällinen. Juuri se oli parasta Janissa, kun ensimmäisen kerran tapasimme, Mari muisteli.\nNopea muutto Suomeen\nPari kommunikoi ahkerasti niin tekstiviestein kuin puheluin - englanniksi.\nPian Jani alkoi houkutella Maria muuttamaan luokseen Nummelaan. Jani\noli jäänyt asumaan hänen ja ex-vaimonsa Susanna Sievisen (nyk. Ingerttilä) yhteiseen taloon avioeron jälkeen.\n- Nyt asiasta on vielä hieman aikaista puhua, ja jo käytännön syistäkin muutto samaan osoitteeseen on tällä hetkellä mahdotonta. Minulla on paljon mallintöitä ja hoidan niiden lisäksi vielä päätyötäni, Mari kertoi tuolloin IS:lle.\nMallintöiden ohella Mari työskenteli perushoitajana psykiatrisessa sairaalassa Ruotsissa ja kertoi pitävänsä työstään erittäin paljon. Hän oli haaveillut sairaanhoitajan ammatista pikkutytöstä saakka.\nJulkisuuteen Mari oli täysin tottumaton, eikä hän tiennyt Janista tai tämän uintitaustasta mitään tämän tavattuaan.\nMutta kun Janin 16 vuotta kestänyt uintiura maailman huipulla päättyi näyttäviin päättäjäisiin Hotelli Vantaassa joulukuun 2006 puolivälissä, tilanne oli jo toinen.\n- Huomasin kisoissa, että hän on tosi tärkeä ihminen täällä. Hänhän sai valtavasti kannustusta. Näin ensimmäistä kertaa Janin uivan, ja hän näytti kyllä seksikkäältä niissä uimahousuissa, sympaattinen Mari nauroi tuolloin.\nSamassa yhteydessä kaunotar paljasti myös suunnitelmansa.\n- Olemme jutelleet paljon yhteen muuttamisesta, ja voin nyt kertoa, että muutan Suomeen Janin luo pian, hän paljasti.\nMari muutti tammikuussa 2007 uuden rakkaansa luokse Suomeen - jättäen näin taakseen omat ystävänsä, perheensä, kulttuurinsa, kielensä ja työnsä.\nJani alkoi opettaa Marille kolme sanaa suomea päivässä, ja keväällä Mari aloitti myös suomen kielen kurssit, sillä ilman kielitaitoa hänen oli vaikea saada Suomesta töitä. Mari etsi sijaisuuksia ruotsinkielisistä päiväkodeista, koska hoitoalalla piti osata suomea.\nMari otti kieliopinnot tosissaan. Nykyään Mari osaa puhua lähes täydellistä suomea ja on suorittanut Suomessa sosionomiopinnot.\n- Minun täytyy osata suomea, jos kerran muutan tänne asumaan, Mari kertoi.\nVierasta kieltä puhunut Mari sai heti tutustua myös lapsiperheen arkeen, sillä Janin ja Susannan yhteiset lapset Aaron ja Aleksanteri asuivat joka toinen viikko isällään. Aaron oli tuolloin vielä alle kouluikäinen, Aleksanteri 10-vuotias.\nPitkän uintiuransa lopettanut Jani puolestaan piti itsensä kiireisenä uintiklinikoilla, ja pian vuorossa olivat Tanssii tähtien kanssa -kilpailu,\nSuurin pudottaja -ohjelma ja myöhemmin myös eurovaaliehdokkuus.\nLisäksi Jani reissasi pidemmillä valmennusreissuilla ulkomailla.\n- Tiesin, että se on testi meidän parisuhteellemme, Jani kertoi.\nAvoliitto eteni pikavauhtia: pariskunnan esikoinen ilmoitti tulostaan syksyllä 2007, vuosi tapaamisen jälkeen. Jani kosi Maria saman vuoden marraskuussa ja Felicia-tytär syntyi maaliskuussa 2008.\nRaskaus tuli pariskunnalle hieman yllätyksenä, sillä pariskunta oli vielä toppuutellut vauvapuheita, vaikka haaveilikin yhteisestä perheestä. Tosin Jani kertoi myöhemmin, että hänen mielestään lapset on hyvä hankkia mahdollisimman nuorena, joten lapset saivat tulla mahdollisimman pian.\nToiveissa oli suurperhe\nMari oli aina toivonut suurperhettä, ja hänen haaveensa alkoivatkin käydä toteen, kun Milla-tytär syntyi vuonna 2010 ja Alma-tytär helmikuussa 2014.\nTosin parisuhdetta oli koetellut maaliskuussa 2013 sattunut keskenmeno.\n- Olemme sitäkin iloisempia tästä raskaudesta, kun takana on yksi keskenmeno, Jani kertoi IS:lle pariskunnan perinteisellä Levin-reissulla marraskuussa 2013.\nVuosi 2009 oli Janille ja Marille onnen aikaa. Pariskunta vihittiin Lohjan Pyhän Laurin kirkossa 27. kesäkuuta 2009, ja Mari otti miehensä sukunimen.\n- Tunnen Jania kohtaan jotakin, mitä en ole koskaan aiemmin tuntenut. Meillä ei ole koskaan tylsää. Haluan hänen kanssaan kodin ja ison perheen. Lisää lapsia tulee, kun on tullakseen, Mari kertoi IS:lle ennen häitä.\n- Ennen Jania elin vain itselleni. Nyt joudun ajattelemaan koko perhettä, mutta se on vain positiivista. Muutuin paljon lyhyessä ajassa, koska muutin tänne Suomeen, minulle uuteen maahan ja sain samalla perheen, Mari lisäsi.\n- Samaan aikaan pariskunta rakennutti perheelleen uutta taloa entisen kodin viereen.\nNyt myyntiin menevässä kolmikerroksisessa omakotitalossa on 212 neliötä, ja se on rakennettu Janin Vihdin kunnalta olympiahopeasta lahjaksi saadulle tontille.\nSeitsenhenkiseksi lopulta kasvaneen uusperheen arkeen alkoi kuitenkin nousta tummia pilviä, kun perhe ajautui talousvaikeuksiin.\nJanin velkoja on käsitelty viime vuosina käräjäoikeudessa asti. Sievisen nimellä löytyy Lohjan käräjäoikeudesta yhteensä 12 jo ratkaistua velkomusasiaa vuosilta 2011-2013.\nIS kirjoitti vuosi sitten toukokuussa, että Janilta ja hänen yritykseltään karhuttiin yhteensä yli 30000 euron velkoja ulosoton kautta.", "timestamp": "2016-12-03T14:34:26Z", "url": "http://www.iltasanomat.fi/viihde/art-2000000760188.html"}