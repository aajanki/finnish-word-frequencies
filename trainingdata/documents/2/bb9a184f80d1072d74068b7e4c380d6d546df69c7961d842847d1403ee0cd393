{"text": "”NYT TAI EI KOSKAAN” – SUURIMMAT HITIT AGENTSISTA TÄHÄN PÄIVÄÄN!\n”Olen pohjimmiltani ikuinen rokkari”\nSamettiääninen keikkakonkari Jorma Kääriäinen lähtee ensi syksynä mittavalle ”Nyt tai ei koskaan” –konserttikiertueelle juhlistaakseen 40 vuotta kestänyttä muusikonuraansa. Kaksikymmentäkolme konserttia ympäri Suomea käsittävä kiertue starttaa Hyvinkäältä 25. päivä lokakuuta ja päättyy Helsingin Kulttuuritalolle 5. päivä joulukuuta.\n- Kiertueen nimi ”Nyt tai ei koskaan” viittaa siihen, että jokaisen ihmisen pitäisi mielestäni tarttua hetkeen ja elää elämäänsä nyt ja tässä. Huomenna saattaa olla liian myöhäistä. Koskaan ei tiedä, milloin elämä ratkaisevasti muuttuu tai loppuu. Omalla kohdallani vakavat välilevyvaivat pakottivat minut pitkälle keikkatauolle viitisen vuotta sitten. Silloin oli epävarmaa pystyisinkö enää lainkaan palaamaan keikkalavoille. Viime aikaiset uutiset tuttujen kollegoiden kuolemantapauksista ovat niin ikään koskettaneet minua syvästi, Jorma kertoo.\n- Se on oikeastaan ihan sama, mitä musiikkia minä esitän, niin rokkarihan minä pohjimmiltani olen ja sellaisena pysyn. Kyllä se äänessä kuuluu ja tyylissä näkyy”, Jorma sanoo.\n- Eihän se sitten lopulta mennyt niin kuin Strömsössä. Falconin taru loppui lyhyeen! Hatutti koko kuvio sen verran, että päätin ostaa menolipun Jenkkeihin. Kiertelin New Yorkissa, Indianapolisissa, Memphisissä, Los Angelesissa ja Las Vegasissa, jonne asetuin asumaan ja jossa pääsin sitten esiintymäänkin. Esiinnyin ja viihdyin Vegasissa kunnes tuli puhelu Suomesta saapua suorittamaan asepalvelus. Eihän siinä mikään auttanut: Las Vegasin El Jardin –ravintola vaihtui Hyrylän varuskuntaan” , Jorma muistelee.\n- Esa soitti, pyysi palaveriin ja tarjosi solistin paikkaa Topi Sorsakosken seuraajana Agents-yhtyeen riveissä. Olihan se kova juttu! Ei siinä paljon tarvinnut asiaa miettiä, Jorma muistelee.\nAgents & Jorma Kääriäisen ensimmäinen yhteinen albumi oli vuonna 1995 julkaistu ” Agents forever”. Ensimmäinen kultalevy tuli albumilla ” Agents is more! ” kolmisen vuotta myöhemmin. Yhteisistä hiteistä muistetaan muun muassa ”Antaudun”, ”Pikku Mona”, ”Moskovan valot”, ”Salainen rakkaus”, ”Päivin öin”, ”Sinä vain”, ”Valot”, ”Muistan kesän” ja ”Olen syytön” .\nKeikoilla kuultiin myös Agentsin edellisten solistien Rauli ”Badding” Somerjoen ja Topi Sorsakosken tunnetuksi tekemiä levytyksiä kuten ”Valot” ja ”Paratiisi” sekä ”Salattu suru” ja ”Kauan” .\nVuoden 2015 jälkeen Jorma on keikkaillut kovan luokan ammattimuusikoista koostuvan Yhden tähden orkesterin kanssa. Kääriäisen viimeisin julkaisu on albumi nimeltä ”Jorma” maaliskuulta 2018. Uutta levytysmateriaalia on odotettavissa ensi syksyksi.\nwww.gramofoni.fi/jorma-kaariainen/\nKonsertti alkaa kello 19.00. Ovet auki kello 18.00.\nKonsertin kesto on noin 2,5 tuntia. Konserteissa on väliaika.\nLippujen ennakkomyynti alkaa torstaina 30.5. kello 9.00\nLiput alkaen 34,50 euroa (sis. kulut).\nKuvia kotimaasta\nPuh. 044 703 7221\n(arkisin klo 8:30 - 15:30)", "timestamp": "2019-06-25T07:30:41Z", "url": "https://www.oulunmusiikkikeskus.fi/tapahtumapohja/jorma-kaariainen-nyt-tai-ei-koskaan.html"}