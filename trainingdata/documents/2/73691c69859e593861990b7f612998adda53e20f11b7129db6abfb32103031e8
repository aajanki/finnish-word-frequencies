{"text": "Identiteetinhallinnalla ratkaisuja digitaalisten palveluiden käyttökokemuksen ja tietoturvan parantamiseksi - Rubic HR Finland\nJulkaistu 29.1.2019 27.2.2019 Kirjoittaja: Antti Halonen\nLuotettavan ja tehokkaan identiteetinhallinnan (IAM, Identity Access Management) merkitys on kasvanut digitaalisten palveluiden määrän kasvaessa.\nIdentiteetinhallinnalla tarkoitetaan sitä, että oikea käyttäjä pääsee oikeaan digitaaliseen palveluun oikeaan aikaan. Sen tavoite on parantaa yhtäältä tietoturvallisuutta ja toisaalta käyttökokemusta. Identiteetinhallinnalla onkin läheinen yhteys pääsynhallintaan.\nKäyttäjäidentiteetti on avainroolissa, kun ihminen liikkuu paikasta ja järjestelmästä toiseen. Identiteetin pitäisi seurata mukana ja käyttökokemuksen pitäisi olla sujuva. Yhä yleisempää on, että jos käyttökokemus on huono, palvelua ei käytetä. Käyttäjätunnusten ja salasanojen määrän kasvu lisää myös tietoturvariskejä.\nJärjestöille ja liitoille identiteetinhallinta voi tarkoittaa esimerkiksi sitä, että työntekijät, lahjoittajat ja vapaaehtoiset pääsevät liikkumaan palveluissa sujuvasti ja pääsyoikeuksiensa mukaisesti. Identiteetinhallinnalla voidaan esimerkiksi parantaa kiinnostuneiden lahjoittajien käyttökokemusta tarjoamalla heille mahdollisuus kirjautua palveluun haluamallaan tunnuksella tai yhdistämällä liiton tarjoamaan verkkopalveluun mahdollisuus käyttää samalla kirjautumisella pankin tai postin palveluita.\nHyvä identiteetinhallinta voi myös mahdollistaa asioinnin toisen puolesta. Yleinen käyttötapaus on, että vammautuneen ihmisen hoitaja on valtuutettu asioimaan vammautuneen puolesta. Identiteetinhallinnan avulla käyttäjä voi valtuuttaa hoitajansa käyttämään puolestaan useita eri palveluita.\nIdentiteetinhallinta voi myös tarjota ratkaisuja järjestöjen vapaaehtoisten ja vertaistukihenkilöiden käyttäjähallintaan ja koulutukseen. Lisäksi ammattiliittojen portaaleissa voi olla eri suojaustasoilla suojattuja tietoja, jolloin identiteetinhallinta voi tarjota ratkaisuja eritasoisten käyttäjien integroimiseksi samaan palveluun.\nTietoturvan ja tietosuojan merkitys onkin korostunut myös identiteetinhallinnassa. Kansalaisilla on uusien tietosuojalakien myötä enemmän valtaa liittyen omien henkilötietojensa käsittelyyn. Sitran teettämän tuoreen selvityksen mukaan ihmiset myös haluavat valtaa.\nTietosuojan merkitys identiteetinhallinnalle näkyy esimerkiksi siinä, että käyttäjäidentiteettejä hyödyntävällä palveluntarjoajalla pitää aina olla perusteltu syy henkilötietojen käsittelyyn. Suostumuksella ja sen hallinnalla on tässä iso rooli. Enää ei voida kytkeä käyttöehtoja ja henkilötietojen käsittelyä samaan suostumukseen, vaan tietojen käyttöön on saatava lupa joko suostumuksen tai muun oikeutetun edun kautta. Identiteetinhallinnalla voidaankin hallita käyttäjiltä saatuja suostumuksia ja rekisteröidyiltä tulleita tietopyyntöjä.\nSeuraavassa on tiivistetty muutamia eri identiteetinhallinnan käyttövaihtoehtoja.\nSingle Sign-On (SSO) tarkoittaa sitä, että yhdellä autentikoinnilla voi kirjautua useisiin eri palveluihin. Tämä voi parantaa käyttökokemusta, sillä käyttäjän ei tällöin tarvitse muistaa niin montaa käyttäjätunnusta ja salasanaa. Esimerkiksi järjestöillä voi olla useita eri rekistereitä, joiden täytyy olla lain mukaan eri paikoissa. SSO:n avulla käyttäjä voi kuitenkin kirjautua samalla identiteetillä jokaiseen rekisteriin.\nFederaatio tarkoittaa sitä, että yhden palveluntarjoajan tarjoamalla käyttäjäidentiteetillä voi käyttää toisen tarjoajan palvelua. Tämä edellyttää sitä, että palveluntarjoajat kuuluvat samaan luottamusverkostoon. Esimerkiksi jos ammattiliitto ja Posti ovat sopineet kuuluvansa samaan luottamusverkostoon, voi liitto tarjota verkkopalveluunsa kirjautuneelle asiakkaalle postin palveluita ilman erillistä kirjautumista Postiin.\nSocial Login tarkoittaa sitä, että käyttäjä voi kirjautua jonkun sosiaalisen median (esimerkiksi Twitter, LinkedIn, Facebook) käyttäjätunnuksellaan eri palveluihin. Tällöin käyttäjän ei tarvitse luoda jokaiseen palveluun uutta käyttäjätunnusta.\nRubic HR Finland on riippumaton hankinta- ja teknologiakonsultti, joka auttaa järjestöjä, liittoja ja yrityksiä löytämään parhaat kumppanit ja välineet identiteetinhallintaan.\nTämä artikkeli on kirjoitettu osioon Blogi ja avainsanoja ovat asiakaskokemus, asiakkuudenhallinta, GDPR, IAM, identiteetinhallinta, käyttökokemus, tietosuoja.\nUniSport-liikuntakeskuksille tarkoituksenmukainen toiminnanohjausjärjestelmä Rubicin avulla\nGDPR täyttää vuoden – näihin asioihin järjestöjen ja liittojen täytyy vielä kiinnittää huomiota\nJäsentyytyväisyys ylös hyvin määriteltyjen ja kilpailutettujen jäsenpalveluiden avulla\nMuista nämä asiat IT-palveluidesi ja sopimustesi hallinnassa\nAsiakastieto asiakastyytyväisyys asiakkuudenhallinta asiakkuudenhallintajärjestelmä CRM domain ennakkopäätös ennakoi epag EU Euroopan unioni EU tietosuoja-asetus GDPR hankinnat hankintalaki ICANN Integraatio IT IT-hankinnat IT-palvelut Jehovan todistajat Julkinen kilpailutus kansallinen kilpailutus Kanta-palvelu Kanta-sertifikaatti kilpailutus Palveluhallinta Palvelusalkku raja-arvot rekisterinpitäjä rekrytointi sopimustuki Suomen Vanhempainliitto tasa-arvo tietojenkäsittelysopimus tietosuoja tietosuoja-asetus tietosuojatietosuoja-asetus Tivi toimittajanhallinta tuomioistuin Työ ei syrji -kampanja verkkosivu-uudistus WHOIS yhdenvertaisuus\nArkistot Valitse kuukausi kesäkuu 2019 toukokuu 2019 huhtikuu 2019 maaliskuu 2019 helmikuu 2019 tammikuu 2019 joulukuu 2018 marraskuu 2018 lokakuu 2018 syyskuu 2018 elokuu 2018 heinäkuu 2018 kesäkuu 2018 toukokuu 2018 huhtikuu 2018 maaliskuu 2018 tammikuu 2018 syyskuu 2017 heinäkuu 2017 toukokuu 2017 huhtikuu 2017 maaliskuu 2017 tammikuu 2017\nVuonna 2010 perustettu IT-johtamisen palveluihin erikoistunut konsulttiyritys. Kilpailutamme puolueettomasti IT-kumppanisi ja CRM-toimittajasi.\nAntinkatu 3 D, 7. kerros 00100 HELSINKI", "timestamp": "2019-06-18T20:37:02Z", "url": "https://www.rubic.fi/2019/01/29/identiteetinhallinnalla-ratkaisuja-digitaalisten-palveluiden-kayttokokemuksen-ja-tietoturvan-parantamiseksi/"}