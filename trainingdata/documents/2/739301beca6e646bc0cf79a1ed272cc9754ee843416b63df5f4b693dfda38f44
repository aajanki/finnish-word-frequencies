{"text": "Siirtolaisia pakeni pakolaisleiriltä Unkarissa\nSaksa, Ranska ja Britannia ovat pyytäneet pikaisesti järjestettäväksi EU-kokousta pakolaiskriisistä. Maat haluavat EU-maiden sisä- ja oikeusministereiden etsivän keinoja kriisistä selviämiseen.Kolmen maan sisäministereiden yhteisessä lausunnossa toivotaan kokousta järjestettäväksi seuraavien kahden viikon aikana.Saksan Thomas de Maizierehttp://www.iltasanomat.fi/haku/?search-term=Thomas%20de%20Maiziere, Britannian Theresa May http://www.iltasanomat.fi/haku/?search-term=Theresa%20Mayja Ranskan Bernard Cazeneuve http://www.iltasanomat.fi/haku/?search-term=Bernard%20Cazeneuveehdottavat vastaanottokeskusten perustamista Italiaan ja Kreikkaan uusien tulokkaiden rekisteröimistä varten. Lisäksi he haluavat EU:lle yhteisen listan ”turvallisista alkuperämaista”. Saksa on perustellut listaa sillä, että se vapauttaisi voimavaroja sotaa ja vainoa pakenevien auttamiseen.EU:n rajavalvontaviraston Frontexin mukaan EU:hun tuli tammi–heinäkuussa lähes 340000 siirtolaista. Viime vuonna samaan aikaan vastaava luku oli 123500.Ranskan ulkoministeri Laurent Fabius kertoi tänään Europe 1 -kanavan radiohaastattelussa pitävänsä monien Itä-Euroopan maiden asennetta siirtolaiskriisiä kohtaan paheksuttavana. Erityisesti hän suomi Unkarin Serbian rajalle rakentamaa aitaa, joka ei ministerin mielestä ole EU:n arvojen mukainen.Sen sijaan Saksa ja Ranska ovat Fabiuksen mukaan reagoineet kriisiin asianmukaisesti.\nBritannian sisäministeri Theresa May puolestaan arvostelee Euroopan maahanmuuttojärjestelmää rikkinäiseksi Sunday Times -lehdessä. Mayn mukaan rajojen puute pahentaa pakolaistilannetta, ja hän vaatii vapaan liikkuvuuden sääntöjen tiukentamista.May sanoo lehdessä, että vapaan liikkuvuuden periaate tarkoittaa työn perässä muutamista, ei rajojen ylittämistä työn etsimisen tai sosiaalietuuksien toivossa.Maahanmuutto arka aihe Britanniassa Vaikka Britanniaan saapuvien siirtolaisten määrä onkin huomattavasti vähäisempi kuin esimerkiksi Italiassa, Kreikassa tai Unkarissa, maahanmuutto on maassa poliittisesti arka aihe. Torstaina julkistettujen lukujen mukaan Britanniaan muutti vuoden 2014 maaliskuun ja vuoden 2015 maaliskuun välillä 330000 ihmistä, mikä on ennätysluku. Lukema on nolo konservatiivipääministeri David Cameronillehttp://www.iltasanomat.fi/haku/?search-term=David%20Cameronille, joka lupasi vuonna 2010 maahanmuuton laskevan 100000 ihmiseen vuodessa.\nHollannissa pääministeri Mark Ruttehttp://www.iltasanomat.fi/haku/?search-term=Mark%20Rutte on ilmoittanut haluavansa sulkea 30 majoituskeskusta, joissa on tarjottu apua niille, joiden turvapaikkahakemus on hylätty. Heille tarjottu turva rajattaisiin muutamaan viikkoon.Suunnitelman mukaan marraskuusta alkaen apua tarjottaisiin kuudessa keskuksessa aiempaa tiukemmin edellytyksin.Arvostelijoiden mukaan turvapaikanhakijoille on taattava vähintään minimielintaso niin kauan kuin he ovat Hollannissa. Rutte puolestaan pitää hulluutena sitä, että lähtemään kieltäytyville tarjottaisiin pysyvä majapaikka.– Puhumme niistä, jotka voivat mennä takaisin, joiden maiden hallitukset ottaisivat heidät takaisin, mutta he eivät halua mennä, Rutte sanoo.", "timestamp": "2017-02-24T18:15:58Z", "url": "http://www.iltasanomat.fi/ulkomaat/art-2000000984452.html"}