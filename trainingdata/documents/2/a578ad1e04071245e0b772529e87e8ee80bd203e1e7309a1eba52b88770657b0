{"text": "DIY: sängynpääty - K-rauta\nDIY-ohjeet (53) Cello (29)\nTee tyylikäs katseenvangitsija makuuhuoneeseen. Sängynpääty syntyy kätevästi vanerista, laminaatista ja reunalistasta.\nKatso ohjeet videolta:\nNäitä tarvitset sängynpäädyn toteutukseen:\n2 × PROF-koivuvaneri (9 × 810 × 1 220 mm)\n3 × PROF-naulauslevy (40 × 120 × 2 mm)\nPaketti Cello-laminaattia Large kuusi Sonnenberg H2415, 32 8 mm\nCello Cristal Aqua -kalustemaalia, mustaksi sävytetty\n2 × Cello-reunalista (21 × 42/13 × 3 200 mm)\n18 × ruuvi (3 × 12 mm)\nAluslevyjä tarpeen mukaan\nTyövälineiksi tarvitset ruuvinvääntimen, laminaattisahan, Casco Superfix -asennusliimaa, patruunapuristimen liimalle, kaksi liimauspuristinta, jiirisahan tai -laatikon sekä siveltimen.\nTämä meidän nikkaroimamme sänky on 160 cm leveä.\nNäin toteutat sängynpäädyn:\n1. Kiinnitä vanerilevyt toisiinsa naulauslevyillä ja ruuveilla. Naulauslevyn avulla saat kiinnitettyä ­levyt toisiinsa tukevasti. Käytä aluslevyä, jos ruuvin kanta on liian kapea ja menee läpi naulaus­levyn rei’istä.\n2. Sahaa laminaatit laminaattisahalla tai sirkkelillä. Liimaa ne vanerille vaakasuoraan. Tee sahaus ja liimaus pala ja rivi kerrallaan. Varmista ennen sahaamista, että ponttikiinnitykset menevät riveillä­ oikein päin. Sahaa laminaatit niin, että kahden pätkän yhteispituus on rivillä 162 cm ja että pystysaumat asettuvat kauniisti limittäin eri riveillä.\n3. Liimaa ylimmät laminaatit vaneriin ja kiinnitä ne liimauspuristimilla. Pidä puristimet paikoillaan koko liimaustyön ajan, jotta ylin rivi ei pääse liikkumaan. Jatka viimeistelemällä muut neljä riviä.\n4. Sahaa päädyn sivuille ja yläreunaan kehykset reunalistasta. Sahaa listat jiiriin jiirilaatikon tai -sahan avulla.\n5. Maalaa listat ja anna kuivua maalipurkin ohjeen mukaan. Kaksi maalikerrosta takaa tasaisimman lopputuloksen.\n6. Liimaa listat paikoilleen ja anna kuivua.\n7. Valmista!\nTarvikkeet ja työvälineet K-Rauta. Kuvausrekvisiitta Sotka ja K-Citymarket.\nDIY-vinkki on toteutettu yhteistyössä Pirkan kanssa.\nTeksti: Aino Piipari, kuva: Juha Valkeajoki", "timestamp": "2017-11-21T02:51:11Z", "url": "https://www.k-rauta.fi/inspiraatio-ja-ohjeet/diy-ohjeet/diy-sangynpaaty/"}