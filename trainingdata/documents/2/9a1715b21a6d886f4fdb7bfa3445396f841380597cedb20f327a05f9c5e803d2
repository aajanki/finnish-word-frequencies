{"text": "Kausikorttilaisten määrä kasvoi yhdellä kampanjalla Pälkäneen Sappeella muutamista sadoista yli 17 000:een - Aamulehti\n\"Hyppy tuntemattomaan\" – Yrityksen rohkea veto kannatti: Yksi kampanja myi yli 17 000 kausikorttia\nKausikorttilaisten määrä kasvoi yhdellä kampanjalla Pälkäneen Sappeessa edellisvuosien muutamista sadoista.\nUutiset28.11.2017 12.44\nSappeen rinteissä on nyt yli 17 000 kausikorttilaista. Viime talvena heitä oli muutamia satoja.\nSiihen en ainakaan koske. Laskettelun hissilipun hinta oli asia, jonka Sappeen matkailukeskuksen toimitusjohtaja Jouko Poukkanen oli tottunut ajattelemaan pyhänä.\nHissilipun hintaan ei puututtu, vaikka huonot talvet karsivat laskettelijoita.\nSappee on laskettelukeskus Pälkäneellä yli 50 kilometriä Tampereen keskustassa.\nTänä vuonna Poukkanen alkoi ajatella eri tavalla. Vauhtia siihen toivat eri puolella Suomea näkyvät joukkorahoituskokeilut ja tutkimustulokset.\n–Huomasin, että ihmisten haastamisesta on tullut trendikästä.\nSamaan aikaan alan kyselyt kertoivat, että asiakkaat haluaisivat lasketella enemmän, mutta monella se jää vähiin.\n–Paljon laskettelevat heviuserit ovat pieni joukko. Suurelle massalle ei tule paljon laskettelupäiviä. Moni laskee vain kerran kaudessa.\nYrittäjä, toimitusjohtaja Jouko Poukkanen ajatteli 25 vuotta, että hissilipun hintaa ei lasketa. Tuore kampanja muutti mielipiteen.\nSappeen matkailukeskus keksi idean haasteesta. Yritys lupasi myydä kausikortin hissilippuihin 99,99 eurolla, jos kausikortteja myydään yli 16 500 kappaletta.\n–Olihan tämä pikkuisen hyppy tuntemattomaan, Jouko Poukkanen myöntää.\nNormaalisti kausikortti maksaa Pälkäneellä 520 euroa. Kausikorttilaisia oli viime vuonna vain muutamia satoja, joten 16 500 kappaletta oli kova haaste.\n–Kampanja oli poikkeuksellinen, eikä tällaista ole aiemmin tehty tietojemme mukaan laskettelurinteissä tai muuallakaan. Tässä oli meille lähinnä maineriski, jos emme saa haastetta täytettyä.\nJohtoryhmä halusi pelata varman päälle, joten ennen hissilippukampanjaa yritys teki kokeilun. Se myi kausikortteja alamäkipyöräpuistoon. Tämä onnistui, joten haaste alkoi.\nYritys laittoi rahaa markkinointiin, mutta kampanja alkoi levitä ennen kaikkea sosiaalisessa mediassa. Asiakkaita tuli Jouko Poukkasen mukaan Pirkanmaan lisäksi esimerkiksi Lahden seudulta, pääkaupunkiseudulta ja rannikolta.\nMarraskuussa selvisi, että rohkea veto kannatti.\n–Hissilippuja myytiin 17 327 kappaletta. Tavoite ylittyi, joten olemme erittäin tyytyväisiä. Nyt myymme vielä marraskuun ajan mattimyöhäisille kausikortteja 50 euroa kalliimmalla kuin alkuperäinen haaste. Tämäkin kampanja on mennyt hyvin.\nErilainen kampanja tuotti noin 1,7 miljoonaa euroa. Tämä on yksinään yhtä paljon kuin keskivertovuoden liikevaihto hissilipuista.\nKampanja tuotti noin 1,7 miljoonaa euroa. Tämä on Poukkasen mukaan yhtä paljon kuin olosuhteiltaan haastavien viimevuosien keskiverto liikevaihto hissilipuista\n–Ehkä palaamme nyt kasvu-uralle.\nKampanjassa oli muutakin hyvää. Poukkanen uskoo, että kävijöitä tulee nyt paljon myös arkipäivisin, mikä tasaa kävijäpiikkejä.\nMyös ravintola- ja vuokraamomyynnin uskotaan kasvavan ensi vuonna, koska kanta-asiakkaiden määrä kasvaa dramaattisesti.\n–Myös majoituspalveluiden kysyntä varmaan nousee, koska kausikortteja on ostettu kauemmaksi.\nYritys myy nyt myös vuokravälineitä samalla kausikortti-idealla.\nUudenlainen hissi lasten avuksi – kävimme Sappeessa, jossa rinteitä tultiin tänään alas niin suksilla, pulkalla kuin rattikelkallakin\nLaskettelurinteessä riitti torstaina vilskettä Sappeessa Pälkäneellä, kun rinteet avautuivat ensimmäistä kertaa. Paikalla oli runsaasti lapsiperheitä.\nPirkanmaan ja lähiseudun suurimmissa hiihtokeskuksissa oli vilkas viikonloppu – Näin rinteitä on avoimina tällä hetkellä\nEi sappeelle\nEipä kannata muiden sinne mennäkkään. Hissit ei vaan vedä.\n29.11.2017 | 15:57 | Ilmoita asiaton kommentti.\nVoi muuten olla parkkiksella tunkua tai ravintoloissa tai hissijonoissa. Hieno saavutus, mutta meikä suuntaakin sitten Himokseen. Noihin ruuhkiin en.\n28.11.2017 | 18:16 | Ilmoita asiaton kommentti.", "timestamp": "2018-05-26T17:37:43Z", "url": "https://www.aamulehti.fi/uutiset/hyppy-tuntemattomaan-yrityksen-rohkea-veto-kannatti-yksi-kampanja-myi-yli-17-000-kausikorttia-200564760/"}