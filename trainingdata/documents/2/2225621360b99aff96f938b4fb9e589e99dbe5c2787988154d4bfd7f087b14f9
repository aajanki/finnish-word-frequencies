{"text": "Askeleet kohti unelmiesi vaihtovuotta - UP Global\nTässä ovat askeleet kohti unelmiesi vaihtokokemusta, kun valintasi on High School Host Family\nStep by Step - High School Boarding Step by Step - High School Host Family Step by Step - University\nHaku lukuvuodelle 2021-2022\nHakuaika lukuvuodelle 2021-2022 on käynnissä! Lue lisää ohjelmavaihtoehdoistamme tai kysy meiltä eri mahdollisuuksista. Alta voit lukea askeleet, kuinka autamme sinua unelmasi toteuttamisessa!\nSTEP 1 – Suunnittelu\nAloita hakuprosessi täyttämällä UP Globalin esitietolomake. Esitietolomakkeen täyttäminen ei sido sinua vielä mihinkään. Vastaanotettuamme esitietosi olemme yhteydessä sinuun tai vanhempiisi henkilökohtaisen tapaamisen sopimiseksi. Voitte myös itse olla meihin yhteydessä varataksenne sopivan ajan tai kysyäksenne lisää ohjelmistamme.\nSTEP 2 – Henkilökohtainen tapaaminen kasvotusten tai verkossa\nVoit osallistua tapaamiseen yksin tai yhdessä vanhempiesi kanssa. Suosittelemme kuitenkin, että vähintään toinen vanhemmista olisi mukana. Tapaamisessa käymme läpi ohjelmamme sisällön kokonaisvaltaisesti, tutustumme toisiimme ja haastattelemme sinut. Samalla sinä ja vanhempasi voitte esittää mahdollisia kysymyksiä. Uskomme, että molemminpuolinen luottamus on hyvä perusta onnistuneelle vaihto-oppilasvuodelle. Tapaaminen voidaan järjestää toimistollamme tai verkossa. UP:n vaihtovuoden suunnittelutapaaminen on ilmainen, eikä sido hakijaa vielä mihinkään.\nSTEP 3 – Hyväksyntä ohjelmaan\nSaat virallisen päätöksen ohjelmapaikasta, kun olet toimittanut esitietolomakkeen, haastattelu on suoritettu ja täytät ohjelmaan vaaditut kriteerit. Hyväksyttyäsi paikan ohjelmastamme, alkaa varsinaisen vaihto-oppilaan hakemuspaketin täyttäminen.\nSTEP 4 – Hakemuspaketti\nKoska hakemuspaketti on tärkeä osa hakuprosessia, toimitamme sinulle hakemuksen yhteydessä selkeät ohjeet sen tekoon ja tiimimme on apunasi koko hakuprosessin ajan. Osallistut yhdessä muiden hakijoiden kanssa vaadittuun kielitasokokeeseen, joita järjestämme toimistoillamme.\nSTEP 5 – Isäntäperheen etsintä käynnistyy\nKun hakemus on kokonaisuudessaan valmis ja kohdemaan vastaanottava organisaatio tai koulu on hyväksynyt hakemuksesi, voi sijoituspaikkasi etsintä alkaa.\nSTEP 6 – Orientaatiotilaisuus\nKutsumme sinut ja vanhempa­si orientaatiotilaisuuteen muiden tulevien vaihto-oppilaiden kanssa. Orientaatiotilaisuudessa tapaat myös vaihtovuoden kokeneita UP:n alumneja, saat paljon lisätietoa, miten valmistautua lähtöä varten ja konkreettisia neuvoja vaihtokokemuksen onnistumisen tueksi.\nSTEP 7 – Lähtövalmistelut\nAutamme ja sinua lähtövalmisteluissa, kuten opiskelulupa- ja viisumiasioissa.\nSTEP 8 – Isäntäperheen varmistuminen\nSaat tiedon sijoituspaikastasi, kun isäntäperhe on löytynyt ja koulupaikka varmistunut. Pääset aloittamaan tutustumisen tulevaan isäntäperheeseesi, ja me autamme sinua matkajärjestelyissä sekä lentojen varaamisessa.\nSTEP 9 – Saapuminen uuteen kotimaahan\nAloitat unohtumattoman kokemuksesi ulkomailla! Tapaat isäntäperheesi kohdemaassasi, koulusi alkaa ja pääset tutustumaan uusin ihmisiin. Elämyksien vuosi etenee, kieli alkaa sujua, olet saanut uusia ystäviä ja aika kuluu ehkä liiankin nopeasti. Elämme matkassasi mukana ja tarvittaessa olemme niin sinun kuin vanhempiesikin apuna ja tukena.\nSTEP 10 – Alumnitoiminta\nKoittaa kotiinpaluun hetki. Sinulla on takanasi mieletön kokemus, joka kulkee mukanasi koko loppuelämäsi ajan. Yhden asian päättyminen tarkoittaa kuitenkin jonkin uuden alkamista, ja palattuasi pääset osaksi Universal Players Globalin alumnitoimintaa – tervetuloa!\nOta ensimmäinen askel kohti\nunohtumatonta vaihto-oppilaskokemusta!", "timestamp": "2020-06-01T05:18:42Z", "url": "https://upglobal.net/fi/step-by-step-vaihto-oppilaaksi/"}