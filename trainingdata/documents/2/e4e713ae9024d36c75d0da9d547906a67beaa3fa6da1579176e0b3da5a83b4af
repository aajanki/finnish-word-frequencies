{"text": "Nainen Talossa: Helppo saaristolaisleipä joulupöytään\nMinulle käy aika usein niin, että syön jossain jotain niin hyvää, että minun on pakko kokeilla kokata kotona samaa. Söin MLL:n perhekahvilassa viime viikolla ihanaa saaristolaisleipää, joka maistui myös kaksivuotiaalle.\nLeivän maku jäi kutkuttamaan mieltä sen verran, että päätin viikonloppuna kokeilla leipoa vastaavaa itse. Onhan joulukin ovella, ja saaristolaisleipä ihana pari sienisalaatille, graavilohelle ja juustoille.\nNettiohjeita selaillessani yllätyin kuinka helposti saaristolaisleipä syntyy. Innostuin sen verran, että tein leipiä kaksi satsia. Toista taikinaa tuunasin omenalla.\nEn osaa sanoa kumpi versio olisi parempi. Kumpikin leipä meni meillä kuin kuumille kiville. Omenaraasteen kanssa leivästä tuli vähän tahmeampaa ja ilman omenaa leivän ulkonäkö oli parempi. Tässä helppo resepti jakoon.\nHelppo saaristolaisleipä omenalla tai ilman Ainekset\nLeipätaikinaa voi tuunata lisäämällä siihen 5dl karkeaa omenaraastetta. Laita silloin taikinaan siirappia vähemmän kuin perusohjeessa, vajaa 2,5 dl siirappia riittää hyvin.\nSiirappivesi leipien voiteluun\n0,5 dl siirappia sekoitetaan 1,5 dl lämmintä vettä Tee näin\nLämmitä piimä kattilassa 40 asteeseen. Murenna ja liota hiiva piimän sekaan. Sekoita joukkoon siirappi, maltaat, ruisjauho, leseet ja suola. Lisää lopuksi taikinaan jauhot niin, että taikina sekoittuu hyvin. Älä kuitenkaan vaivaa taikinaa.\nVoitele kolme 1,5 litran leipävuokaa voilla. Jaa taikina vuokiin. Anna kohota liinan alla 1,5 tuntia.\nPaista leivät uunin keskitasolla 170 asteessa 2 tuntia. Voit peittää leivät leivinpaperilla, kun pinta on saanut sopivasti väriä.\nKun leivät ovat olleet uunissa 1,5 tuntia, valele ne siirappivedellä ja laita takaisin uuniin vielä 30 minuutiksi.\nAnna leipien jäähtyä vuoissaan. Saaristolaisleipien maku ja rakenne tekeentyvät vielä jääkaapissa seuraavan kolmen päivän ajan. Leivät voi myös pakastaa.\nSaaristolaisleipää voisi antaa myös joululahjaksi. Minä tosin en anna, sillä oma sakki söi jo kaiken. Kaksi limppua kuudesta sentään piilotin pakasteeseen joulua varten.\nTänään perhekahvilassa vieraili joulupukki. En saanut perinteistä sylikuvaa 2-veestä, jolla oli terve epäilys outoa karvapartaa kohtaan. Nopeasti pukilta napattu herkkulahja kuitenkin kelpasi. Kyllä siinä oli äidilläkin yksi hoitovapaan tähtihetki. Kuopuksen kanssa näissä hetkissä on selvästi extralataus.\nMillaisia jouluvalmisteluja sinulla on meneillään juuri nyt?\nInstagram-sivuni löydät TÄÄLTÄ. Nainen Talossa on myös Facebookissa. Voit tykätä blogin sivuista ja tilata päivitykset TÄÄLLÄ.\nAnne16. joulukuuta 2015 klo 18.23Lomaa odotellaan - alkaa lauantaina kun tähtisilmät sulkevat koulun oven toviksi. Lahjat alkaa olla hankittu, mutta siivoukset ja leipomiset ovat vielä edessä. Onneksi on monta vapaapäivää ennen joulua, joten ei tarvi ottaa stressiä. Joskus koulu on sulkenut ovensa 22.12 ja silloin on vähän tullut turhan kiire. Ihanaa tätä aikaa sinulle ja perheellesi <3VastaaPoistaVastauksetNainen Talossa17. joulukuuta 2015 klo 9.05Kiitos Anne <3. Sinullahan on ihanasti aikaa laittaa joulua. Joulussa parasta (ja joskus kamalinta) on joulun laittaminen ja odotus. Hyvä joulu tulee, kun ennen joulua on levollinen mieli. Täällä kouluun mennään vielä 22.12. Silloin on joulujuhla. PoistaVastaaTeija Hakula16. joulukuuta 2015 klo 18.42Voi miten herkullisilta sinun saaristolaislimppusi näyttävätkään!Jakamasi resepti menee testiin heti ensi viikonloppuna. Limppuja graavisiika olisi oiva makupari.Mun jouluvalmistelut ovat vielä täysin vaiheessa. Nytkin istun junassa, takana pitkä palaveripäivä Helsingissä. Joulujutut täytyyhoitaa ensi viikolla kuntoon, taidan pitää yhden ylityövapaan jokoti tai ke ja hoitaa kaikki lahjahankinnat yhdellä rykäisyllä.Ihanaa joulunaikaa <3VastaaPoistaVastauksetNainen Talossa17. joulukuuta 2015 klo 9.07Kiitos. Oijoijoi! Graavisiika on ihanaa. Mistä sitä sais!? :)Ylityövapaa tulee sulle hyvään saumaan. Ja kiireessä on tehokkampi kuin ajan kanssa. Itse olen tänä vuonna vähän vatuloinut, mutta valmista on tullut :DPoistaVastaaMeidän elämää/ Anu16. joulukuuta 2015 klo 18.52Tuota limppuahan täytyy kokeilla jos vaikka vielä ennen joulua ehtisi... Jouluvalmistelut on kohtuullisessa mallissa, meillä on vielä kaverisynttärit tulevana sunnuntaina, joten sen jälkeen vasta ajatukset suunnataan täysillä jouluun :)VastaaPoistaVastauksetNainen Talossa17. joulukuuta 2015 klo 9.08Meilläkin on vielä synttärihulinat sunnuntaina ennen joulua. Että kyllä siinä juhlatunnelmaan pääsee hyvissä ajoin :). Limpun työstövaihe on nopea. Aikaa ottaa kohotus ja paistaminen.PoistaVastaaIloinen Kulkuri16. joulukuuta 2015 klo 19.21Ihanan näköistä leipää! Olemme äidin vaivannäköä säästääksemme päättäneet jakaa ruuanvalmistuksen tänä jouluna. Minut valittiin salaattimestariksi. Rosollia, sienisalaattia ja homejuusto-pähkinä-päärynäsalaattia...ehkä jotain muutakin!VastaaPoistaVastauksetNainen Talossa17. joulukuuta 2015 klo 9.11Homejuusto-pähkinä-päärynä kuulostaa ihanalta. Jotain vihreää salaattia uudella tvistillä minäkin haluaisin laittaa. Saapa nähdä!Jouluherkkujen valmistusta on tosiaan järkevä jakaa. Meillä mummi leipoo makeat ja me laitamme suolaiset. Hyvä jako! PoistaVastaaAikku16. joulukuuta 2015 klo 19.28Ihanan herkullisen näköistä on! Nämä vois olla hyviä joululahjaideoita myös!VastaaPoistaVastauksetNainen Talossa17. joulukuuta 2015 klo 9.12Kiitos. Leipä on hyvä lahja. Itse tykkäisin :)PoistaVastaaAnnukka16. joulukuuta 2015 klo 19.40Nam. Varmasti maistuvaa ja tuhtia tavaraa. Ja vitsit, että alkoi tehdä mieli siensisalaattia ja lohta. Justiin ihanat parit kunnon leivälle, jossa on jotain purtavaakin, eikä pelkkää höttöä. Ja niinkuin Aikku tuossa sanoikin, niin kivoja joululahjaideoita. Itse tein juhannustuliaisiksi samanoloisia siemenleipiä (hiivattomia ja gluteenittomia). Oli tosi mukavat viemiset (ja saamisetkin kuulemma).VastaaPoistaVastauksetNainen Talossa17. joulukuuta 2015 klo 9.14Kiitos. Syömiset ovat hyviä tuliaisia. Meille ainakin kelpaa! On tämä joulunaika sellaista ruokajuhlaa. Tammikuussa taas taivastellaan tuhtien herkkujen aikaansaannoksia :DPoistaVastaaTuija16. joulukuuta 2015 klo 20.05Olis kyllä kokeilemisen arvoinen ohje, mutta kun tulee vähän liikaa meidän kolmihenkiselle perheelle. Meillä kun ei olla hirveästi saaristolaisleivän ystäviä, mutta vähän maistuis ja etenkin jouluna :) Mutta jos tekiskin osan joululahjaksi...VastaaPoistaVastauksetNainen Talossa17. joulukuuta 2015 klo 9.16Tuota leipää ei tosiaan kannata oikein pienempää satsia tehdä, kun aineeet kerran hankkii. Leseet ja siirappi riittävät pariin taikinaan ja muita aineita jää yli sittenkin.Tuo leipä onneksi säilyy hyvin ja lahjaksi sopii antaa. :)PoistaVastaaAnu VillaMezzosta16. joulukuuta 2015 klo 20.21Hyvältä näyttää. Muutama päivä töitä ja sitten alkaa jouluvamistelut.Vanhimmainen tulee torstaina kotiin ja nuorimmaisen tämän vuoden viimeinen koulupäivä on perjantaina. Kiva ryhtyä jouluvaslmisteluun tyttöjen kanssa. Molemmilla pysyy hyvin kapusta ja kaulin kädessä :)VastaaPoistaVastauksetNainen Talossa17. joulukuuta 2015 klo 9.21Kiitos. Ihanaa, että saat tytöt avuksi. Yhdessä on mukava tehdä. Pahoin pelkään, että pojistani en saa kyökkiapulaisia, vaikka koulutusyritystä on ollut. Luonnolliset kiinnostuksenkohteet ovat vahvasti muualla :D. Jospa joskus sitten kokkaustaitoisia miniöitä tähän taloon, toivoo tuleva anoppihirmu ;DPoistaVastaaJassuntassu / My life16. joulukuuta 2015 klo 21.41Saaristolaisleipä on niin hyvää! Meinasin itsekin tehdä, mutta en jaksanut hommata kaikkia aineksia...Ostin sitten pienen pienestä leipomosta valmiin leivän. Uskon, että on hyvää, mutta ei varmaan voi verrata itse tehtyyn...Täällä on leivottu, ostettu melkein kaikki lahjat ja kuusikin jo tuotu sisälle. Vielä ois muutama työpäivä ja sitten koettaa loma :) Tunnelmallista loppuviikkoa Katja <3 VastaaPoistaVastauksetNainen Talossa17. joulukuuta 2015 klo 9.23Kiitos <3. Olet aivan oikeassa; leivän valmistuksen raskain osuus oli ainesten hankkiminen. Painavia jauhopusseja. Menin lenkkireissulla kauppaan ja jouduin tilata miehen autokyydillä noutamaan, kun kauppakassista tuli niin raskas. Leipomon valmis leipä on varmasti hyvää myös :)PoistaVastaaTuire16. joulukuuta 2015 klo 21.41Kylläpä näyttää herkulliselta! Sain kerran vastaavan lahjaksi ystävältäni ja olisi niin kiva saada tuota hyvää leipää taas. Kiitos ohjeesta! Joku kerta otan sen käyttöön. :)VastaaPoistaVastauksetNainen Talossa17. joulukuuta 2015 klo 9.24Kiitos Tuire. Tämä on hyvä perusohje. Leivästä tulee kauniimpi ilman omenaa. Tekisin lahjaksi sen version. Omille sitten terveellistä omenaa joukkoon :)PoistaVastaaLady of The Mess16. joulukuuta 2015 klo 22.39Voi - saaristolaisleipä on suurta herkkua - ja kyytipoikina juuri nuo mainitsemasi. Voisin joulun elää noilla eväillä enkä kaipaisi mitään muuta - mutta valitettavasti tuon sienisalaatin kanssa joudun hieman varomaan aikoinaan leikatun sapen takia;)Kiitos reseptistä - jos jossakin reseptissä lukee sana \"helppo\", on se juuri minulle tarkoitettu;)Ihanaa joulunodotusta sinne!VastaaPoistaVastauksetNainen Talossa17. joulukuuta 2015 klo 9.26Kiitos Lady! Minäkin olen helppojen ohjeiden ystävä. En jaksa keskittyä mihinkään liian monimutkaiseen tai hienosäätöiseen keittiössä. Hyvää helppoa ja mielellään nopeaa vähällä sotkulla. Aina se ei onnistu, mutta siihen pyritään :)Itse kunkin täytyy varoa jouluherkkujen kanssa. Liika on liikaa- hyvääkin. ;)PoistaVastaaSatu /Talossano2316. joulukuuta 2015 klo 22.47Huomenna alkaa lopulliset jouluvalmistelut, kun alkaa 6 pvän vapaat. Siis lahjaostksille, paketointia, ruokalahjojen valmistusta jne...ehkä jopa saaristolaisleivän tekoa, kun lauantaina juhlitaan ystäväperheen kanssa lähestyvää joulua. Minulla käytössä sama ohje kuin sinulla. Olen saanut sen joskus muinoin ystävältäni. On se niin hyvää <3 Itse olen käyttänyt puolukkaa ( sokeroitua survosta) omenan tilalla.VastaaPoistaVastauksetNainen Talossa17. joulukuuta 2015 klo 9.28Kuudessa päivässä ehtii vaikka mitä. :)Puolukka on hyvä vinkki. Sitä kyllä kokeilen. Kiitos :)PoistaVastaaKati - Tavallista arkea17. joulukuuta 2015 klo 0.03Onpa hyvän näköistä leipää!Lahjat on vielä hankkimatta :D Jää aikalailla viime tippaan, huh!VastaaPoistaVastauksetNainen Talossa17. joulukuuta 2015 klo 9.29Kiitos Kati. Leipä oli hyvää, menekki todisti sen ;).Sinulla on tonttuhommat edessä vielä, huh! No toisaalta nyt on hyvä aika mennä kauppoihin, kun joka paikassa alkaa olla alet. Ja kiiressähän ihminen on tehokas.PoistaVastaaKrisse17. joulukuuta 2015 klo 6.42Kiitos ohjeesta! Tätä leivon ja kokeilen kyllä lauantaina heti aamusta. Näyttää niin hyvältä ja olisi varmasti miehenkin mieleen, joka ei joulun makeista herkuista välitä.VastaaPoistaVastauksetNainen Talossa17. joulukuuta 2015 klo 9.31Kiva. Saaristolaisleipä onkin hyvä vaihtoehto makealle. Ihana makean ja suolaisen yhdistelmä myös hyvän juuston ja hillon kanssa.PoistaVastaaElisa17. joulukuuta 2015 klo 8.55Kiitos vinkistä! Minäkin rakastan saaristolaisleipää, se on kyllä leipien aatelia. Joulukiireitten vuoksi oma leipä jää kyllä leipomatta, mutta onneksi kaupasta saa ja hevosella pääsee ;)Jouluiloa!! VastaaPoistaVastauksetNainen Talossa17. joulukuuta 2015 klo 9.32Kiitos Elisa <3. No eihän sitä nyt kaikkea voi itse tehdä. Kiitos kaupoille joululaatikoista, sienisalaatista, sillistä ja glögistä :)PoistaVastaaKaisa17. joulukuuta 2015 klo 13.14Voi saaristolaisleipä...tätä lähtee tästäkin pirtista useampi limppu lahjaksi!VastaaPoistaVastauksetNainen Talossa17. joulukuuta 2015 klo 13.16Joo. Limpulla lahjominen on hyvä idea. Minä siirrän sen ensi vuoteen, kun nyt tämä sakki söi jo melkein kaiken :DPoistaVastaaTiia K17. joulukuuta 2015 klo 19.47Tätähän se mun rakas yritti leipaista silloin kun oltiin sillä reissulla ja pohjaan paloi. :) Annan tämän herkullisen ohjeen ukkelille luettavaksi, josko vaikka uskaltaisi yrittää uudelleen. <3Mukavaa iltaa <3VastaaPoistaVastauksetNainen Talossa21. joulukuuta 2015 klo 13.05Kiitos Tiia <3 Tää ei voi palaa pohjaan :).PoistaVastaasarin valkea joulu18. joulukuuta 2015 klo 13.27Näyttääpä hyvältä! Tätä voisinkin kokeilla tehdä. Kiitos ohjeesta.VastaaPoistaVastauksetNainen Talossa21. joulukuuta 2015 klo 13.06:)PoistaVastaahappystarhome18. joulukuuta 2015 klo 17.42Nam miten herkullisen näköistä, taidankin kokeilla ohjettasi ❤️ Ihanaa viikonloppua ❤️VastaaPoistaVastauksetNainen Talossa21. joulukuuta 2015 klo 13.07Kiitos. Meillä oli mukava juhlaviikonloppu. Esikoisen synttärit eilen. Paljon puuhaa ja koti nyt juhlavalmiina jouluun :)PoistaVastaaKirsi / Raitoja20. joulukuuta 2015 klo 7.37Vaikuttaa hyvältä ohjeelta ja nyt mietinkin, että pitäisikö tänään tehdä. Vielä, kun ehtisi jouluksi. Hyvää viikonloppua VastaaPoistaVastauksetNainen Talossa21. joulukuuta 2015 klo 13.07Minusta limppu oli hyvin syötävää jo saman vuorokauden sisään leipomisesta. Että hyvin ehtii jouluksi :)PoistaVastaaHenna - Pakkomielteitä. Minullako?20. joulukuuta 2015 klo 19.34Omnon! vieläkö ennättää jouluksi, nam!VastaaPoistaVastauksetNainen Talossa21. joulukuuta 2015 klo 13.10Ehtii ehtii. Kyllä jääkaappi tekee leivän syötäväksi nopeastikin. Ei meillä yksikään leipä nähnyt kolmen päivän vetäytymistä. Pakkasesta sitten jouluna saadaan \"ohjeen mukaan valmista\" :)PoistaVastaaPilvi20. joulukuuta 2015 klo 22.09Hyvältä näyttää :). Minä olen tehnyt saaristolaisleipää useana vuonna ja viime vuonna taisinkin antaa sitä myös lahjaksi (pieniä, ei ihan täysvuoallisia). Nyt en ole kyllä yhtään ehtinyt leipoa - harmi :( eli pitää turvautua kaupan antimiin. VastaaPoistaVastauksetNainen Talossa21. joulukuuta 2015 klo 14.47Onneksi kaupasta saa -helposti :). Minä olen ostanut edellisinä vuosina Maalahden limppua. Itse leivottu on nyt ihan uusi juttu. Hoitovapaa tekee tällaista ;).PoistaVastaaJatta21. joulukuuta 2015 klo 2.22Täälläkin tehdään saaristolaisleipää, nam! Vaihdan piimän tilalle ananas- tai omenamehua ja osaan taikinasta laitan kuivattua luumuja paloina ja cashewpähkinöitä. Tänä vuonna laitoin kyllä suolapähkinöitä, saa nähdä mimmoisia ovat. Mukavaa joulun aikaa sinne! :)VastaaPoistaVastauksetNainen Talossa21. joulukuuta 2015 klo 14.50Kiitos. Sinun tuunausideasi kuulostavat hyvältä. Cashewpähkinät ovat ihania! Ananasmehu onkin minulle ihan uusi juttu. Appelsiini- ja omenamehulimpuista olen kuullutkin. Varmasti toimivat kaikki. Pitäisi itsekin testata ilman piimää :)PoistaVastaaLisää kommenttiLataa lisää...", "timestamp": "2017-04-28T12:13:26Z", "url": "http://nainentalossa.blogspot.com/2015/12/helppo-saaristolaisleipa-joulupoytaan.html"}