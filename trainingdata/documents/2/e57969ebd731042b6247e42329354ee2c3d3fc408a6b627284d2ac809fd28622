{"text": "ICG on neuvonut kirjaimellisesti satoja kuntosaleja, aina pienistä saleista suuriin palkittuihin ketjuihin asti, ja auttanut heitä maksimoimaan videoinvestointinsa. Tuotetiimimme, Master Trainerimme, graafiset suunnittelijamme ja audiovisuaaliset asiantuntijamme ovat löytäneet ratkaisut kaikkiin asiakkaidemme toiveisiin, toimintaedellytyksiin ja budjetteihin. Koska jokainen studio on erilainen, olemme luoneet ohjeet, kuinka maksimoida tila ja luoda suurin mahdollinen kokemus.\nMyride VX -jalusta on sitä kirkkaampi ja kutsuvampi, mitä tummempi ympäristö on. Varmista, että ohjaaja tai henkilökunta voi kontrolloida valoja. Jos pyöräilyalue on lähellä ikkunoita, sinun kannattaa rajoittaa mahdollisimman paljon auringonvaloa.\nMitä suurempi sen parempi. Virtuaaliohjaus ja forward-motion-kuva luovat todellisemman vaikutuksen, kun näyttö on suuri.\nNäytön ja pyörän välinen etäisyys\nOn tärkeää, ettei etummainen pyörärivi ole liian lähellä valitsemaasi projektoriruutua tai televisiota. Summittainen ohjeemme on: jokaista 1 näytön leveysmetriä kohden pyörien eturivi on 0,7 metriä taempana. Esim. jos näytön leveys on 3,0 m = eturivin etäisyys on 2,1 m. Näytön lopullinen koko ja sen etäisyys ensimmäiseen pyöräriviin on sinun valintasi.\nNäytön ja lattian välinen etäisyys (projektori tai videoseinä)\nAsennettaessa suurempia näyttöjä, tavallisesti suurempaan sisäpyöräilystudioon tai voimistelusaliin, näyttöä ei saa asettaa alkamaan lattiasta tai liian korkealta. Summittainen ohjeemme on: 2-4 metriä leveä näyttö tulisi asentaa siten, että näytön alaosa on 1-1,5 metrin päässä lattiatasosta.\nNäytön ja lattian välinen etäisyys (TV, yksi pyörärivi)\nAsennettaessa pienempiä näyttöjä pienempään sisäpyöräilystudioon tai voimistelusaliin, näyttöä ei saa asentaa liian korkealle. Summittainen ohjeemme on asettaa näytön alareuna 1-1,5 metrin päähän lattiatasosta kaikenkokoisissa TV-ruuduissa (60\" vakio).\nNäytön ja lattian välinen etäisyys (TV, useita pyörärivejä)\nAsennettaessa pienempiä näyttöjä pienempään sisäpyöräilystudioon tai voimistelusaliin, näyttöä ei saa asentaa liian korkealle. Summittainen ohjeemme on asettaa näytön alareuna 1,5-2,0 metrin päähän lattiatasosta kaikenkokoisissa TV-ruuduissa (60\" vakio). Muista asentaa TV alassuunnatussa kulmassa, jotta katsomiskokemus olisi parempi.\nNäytön keskittäminen suhteessa pyöriin\nKaikissa asennuksissa (virtuaalisia tai live-ohjausohjelmia varten) näyttö tulee asentaa keskitetysti pyöräryhmän eteen huomioiden tilan kokonaisleveys ja ohjaajan sijainti live-ohjauksen aikana.\nKaton korkeus ja projektori\nAlhainen katon korkeus vaikuttaa projektorien ja näyttöjen ostamispäätökseen. Jos katto on liian matala, suuren heijastetun kuvan luominen ei ehkä ole mahdollista ilman, että eturivin pyöräilijät jäävät näytön varjoon. Varjojen välttämiseksi näyttöä on pienennettävä viemällä projektori lähemmäs ja hieman etupyörärivin yläpuolelle eikä sen taakse. Vaihtoehtona on hankkia erityisen suorituskykyinen lyhyen matkan projektori.\nPeilit ja Myride VX eivät sovi yhteen. Jos näyttö asetetaan peilien eteen, käyttäjät studion kaukaisimmissa reunoissa näkevät heijastuksen tunnista sekä forward-motion-videon. Näin tapahtuessa ajatus eteenpäin matkaamisesta rikkoutuu. Suosittelemme poistamaan kaikki peilit tai varmistamaan, että video näytetään vastakkaisella seinällä. Jos kyseinen tila on studion monikäyttötila, peilit ovat välttämättömiä, joten kannattaa valita alaslaskettava näyttö ja jättää peilit paikoilleen.\nOhjaajan, stereon ja tabletin sijainti\nPerinteistä treenitunneista poiketen valmennustunnilla tarvitaan ohjaaja, stereolaitteet ja Myride VX -tabletti, jotka sijoitetaan salin oikealle tai vasemmalle sivulle niin, että ruutu/valkokangas on keskellä.\nHuomaa, jos HDMI-liitäntäsi ylittää 10 metrin enimmäispituuden, saattaa yhteydessä esiintyä häiriöitä tai kuva voi hävitä. Yli 10 metrin etäisyyksille suosittelemme toteuttamaan cat5-muunnoksen.\nTabletin sijoitus virtuaalivalmennuksessa\nJos hankit Myride VX Groupin, voit suunnitella salin niin, että MyrideVX -tabletin voi sijoittaa mihin tahansa – salin sisä- tai ulkopuolelle. Virtuaalitabletin voi sijoittaa salin ulkoseinälle tai eteen ruudun/valkokankaan eteen. Myös palvelimen sijoittamista pitää harkita.\nNousevalattiainen premium-tila\nStudion lattia voi nousta edestä taaksepäin mentäessä. Jos asennat Myride VX -järjestelmän tällaiseen studioon, huomioi erityisesti kohdat 3b, 3c ja 3d.\nSeinien suunnittelu\nSuosittelemme jättämään näyttöseinän yksiväriseksi mustaksi, harmaaksi tai valkoiseksi, jotta Myride VX vie katsojien koko huomion. Monissa erinomaisista asennuksista ulkopyöräilyn teemaa on jatkettu soveltamalla näyttäviä kuvia erilaisista paikoista muille seinille. Tämä voidaan toteuttaa kuvien tai tapettiprinttien avulla. ICG voi toimittaa upeita teräväpiirtokuvia valitsemallesi printtien toimittajalle.", "timestamp": "2018-12-19T15:36:08Z", "url": "https://www.teamicg.com/fi/digital/myride-vx-group/studio-design"}