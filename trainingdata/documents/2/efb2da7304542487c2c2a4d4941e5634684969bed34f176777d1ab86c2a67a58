{"text": "Mog on yksi pelattavista hahmoista Final Fantasy VI:ssa. Hän on lajiltaan Moogle ja yksi pelin ns. tutorhahmoista, toisen ollessa Kappa. Mog elää syvällä Narshen louhoksissa. Mog on sekä pelisarjan ensimmäinen pelattava että ihmisten kieltä puhuva ”Moogle”-hahmo.\nMog on noin kaksitoistavuotias Moogle. Hän on ulkonäöltään varsin perinteisen näköinen lajinsa edustaja. Hänen turkkinsa on valkoinen, korvat kuten kissalla ja selässään pienet siivet. Piirroksissa hänen turkkinsa on poikkeavasti kerman värinen.\nMog on lajitovereitaan huomattavasti älykkäämpi yksilö ja toimiikin laumansa johtajana. Hän on ainoa ihmisten kieltä osaava Moogle toisten toistaessa vain sanaa ”Kupo!” tai siitä lievästi poikkeavia ilmaisuja, kuten ”Kupopo!”. Luonteeltaan hän on pomotteleva, jonka pelaaja voi huomata siitä miten hän käyttäytyy esimerkiksi Umaroa kohtaan tämän liittyessä ryhmään. Hänen puhetyylinsä on huoleton ja slanginomaista. Esimerkiksi alkuperäisessä versiossa pelistä hän kutsuu Ramuhia vanhaksi sekopääksi.\nTapa, jolla Mog liittyisi takaisin pelaajan ryhmään maailmanlopun jälkeen, piti olla alun perin erilainen. Narshen lähistöllä olisi ollut ylimääräinen alue, ”The Moogle Hole”, jossa kaksikymmentä mooglea olisi juoksennellut päättömästi edestakaisin. Pelaajan olisi pitänyt erottaa ja löytää Mog lajitovereidensa seasta. Pelin tekijät kuitenkin tulivat siihen lopputulokseen, että tämä minipelin kaltainen tapahtuma olisi ollut aivan liian ärsyttävä pelaajille. Tämän takia Mog sijoitettiinkin Narshen luoliin yksin ilman ylimääräisiä seuralaisia.\nMog´n maagiset kyvyt ja kestävyys (Hänen kestävyytensä on korkein koko pelissä) ovat korkealla, kun loput fyysiset kyvyt ovat alhaiset. Hän pystyy käyttämään keihäitä, tikareita, yleisesti käytettäviä kilpiä, kypäriä, ja kevyitä suojuksia. Hän on ainoa hahmo Gaun ja Umaron lisäksi joka on kykeneväinen käyttämään ”Snow Scarf”-esinettä. Mog on tämän lisäksi ainoa hahmo, jolle pelaaja voi antaa ”Molulu´s Charm”-esineen, joka estää kaikki satunnaiset taistelut. Mog´n erikoiskyky on ”Dance” jota käytettäessä hän tekee satunnaisesti yhden neljästä mahdollisesta valittuun tekniikkaan kuuluvasta liikkeestä. Uusia tekniikoita Mog oppii taisteltuaan erilaisissa maastoissa.\nHaettu osoitteesta https://finalfantasy.fandom.com/fi/wiki/Mog_(Final_Fantasy_VI)?oldid=726", "timestamp": "2020-08-14T04:46:15Z", "url": "https://finalfantasy.fandom.com/fi/wiki/Mog_(Final_Fantasy_VI)"}