{"text": "Ravintolat kaikenlaisiin tilaisuuksiin | Messukeskus Helsinki\nRavintolat kaikkiin tarpeisiin\nHotellimme Open Lobby palvelee janoisia ja nälkäisiä 24/7 – Poikkea kahville tai viihdy pidempään.\nRavintolat ovat keskeinen osa Messukeskuksen tuotevalikoimaa. Ravintolamaailmaan kuuluu 21 erilaista ravintolaa ja kahvilaa, joissa on yhteensä yli 4 500 asiakaspaikkaa. Ravintolapisteitä löytyy jokaiseen makuun: viinin maistelusta olueen ja makkaraan, salaateista kotiruokaan ja käsintehtyihin pizzoihin, erikoiskahveista pullantuoksuun ja runsaisiin leivonnaisiin. Messukeskuksen ravintolapalveluista vastaa Compass Group FS Finland Oy, yksi maailman johtavista ruokapalveluyrityksistä.\nTapahtumien aikaan ravintolamme tarjoilevat herkullisia yllätyksiä ja teemamenuja pop up -pisteista brunssiin. Messukohtaiset aukioloajat näet tapahtumien nettisivuilta. Katso Ravintola Plattan menu ja aukioloajat ja 24/7 Open Lobbyn palvelut.\nKatso kartalta kaikki ravintolamme:\n1. PLATTA hyödyntää sesonkien parhaita raaka-aineita vaihtuvissa menuissa. Annokset loihditaan pitkälti käsityönä uudessa à la carte -ravintolassamme. Napostele baarimenusta, jaa annoksia tai syö pidemmän kaavan mukaan hiiligrillin antimia. Listalta löydät myös herkullisia artisaanipizzoja.\nAukioloajat ja pöytävaraukset | Menu\n2. TABLE on intiimi ja tunnelmallinen à la carte -tyylinen ravintola, jonka laadukkaat annokset tilataan tiskiltä ja tarjoillaan ripeästi pöytiin.\n3. EAT & MEET –buffetista\nkokoat juuri mieleisesi lautasellisen raikkaan salaattipöydän ja monipuolisten lämpimien vaihtoehtojen antimista virvokkeiden, kahvin ja makean kera.\n4. STREET KITCHEN tarjoilee katukeittiön herkkuja ympäri maailmaa. Usein saatavilla myös runsas brunssi.\n5. WOK’N’CURRY on läpileikkaus mausteisia aasialaisia makuja mm. curreja, wokkeja ja raikkaita lassi-juomia.\n6. PIAZZA ITALIA on italialaisen keittiön herkkuaitta pizzapaloista pastaan, salaatteihin ja leivonnaisiin.\n7. PANORAMA tarjoaa lihapullabuffen lisäksi ruokaisia salaatteja. Panorama Bar –valikoimista saat suolaista ja makeaa kahvilatuotetta pienempään nälkään.\n8. BALCONY sijaitsee tapahtuman näköalapaikalla, missä nautit Gourmet-hampurilaisista ja perinteisistä kahvilaherkuista katkarapuleipään lasillisen viiniä, huurteisen tai muun virvoitusjuoman kera.\n9. PIZZA & GRILL lämmittää pizzat, paninit, sandwichit, salaatit ja muut herkulliset pikkusuolaiset ja juotavat mukaan tai paikan päällä nautittavaksi.\n10. HESBURGER tarjoilee hampurilaisten, falafelien, ja jälkiruokien lisäksi gluteenittomia vaihtoehtoja.\n11. CORNER on viihtyisä kohtaamispaikka, jossa voi nauttia kuplivia juomia. Maista viinien kanssa tapaksia!\n12. OLOHUONE -kahvila ja takeaway-piste tarjoavat pikkunälkään erilaisia kotoisia leivonnaisia ja tuoreita munkkeja kahvin kanssa. Myynnissä myös kioskitavaraa, kuten makeisia ja juomia.\n13. HAV A JAVA on rento levähdyspaikka nauttia käsintehtyjä leipomo- ja suklaaherkkuja, vastapaahdettua kahvia sekä raikkaita salaatteja ja täyteläisiä keittoja. Ihastu ensi suupalasta!\n14. HELSINKI CAFÉN valikoimista löytyy erikoiskahvien kaveriksi vastapaistettuja pullia ja piiraita suoraan pelliltä, tuoreita leipiä sekä muita konditoriatuotteita.\n15. No 1 CAFÉSSA laajan erikoiskahvivalikoiman seuraksi saat vaikka munkin tai täytetyn bagelin.\n16. CAFÉ 3, 5 ja 7 tarjoilevat suolaista ja makeaa juomia unohtamatta tapahtumien keskellä messuhalleissa.\n17. 2GO pyöräyttää herkullisia jäätelöitä ja popcornia!\n18. CANDY-karkkipisteistä saat helpotusta makeanhimoon. Pisteet myyvät myös haluttua messulakua.\n19. STOP & SHOP -kioski Alagalleriassa myy messutuotteita, välipalaa ja virvokkeita.\n20. HOLIDAY INN HELSINKI – EXPO OPEN LOBBY. Uudistuneen hotellimme olohuonemainen Open Lobby kutsuu lisäksi kaikki lähiseudun asukkaat nauttimaan maukkaasta ruuasta, juomasta ja viihteestä sekä työskentelemään ja seurustelemaan rennossa ilmapiirissä\nMessukeskuksen ravintola Platta palveluu myös tapahtuma-aikojen ulkopuolella\nMessukeskukseen saapuva vieras saattaa pysähtyä jo kadulle – nuuhkimaan herkullisia tuoksuja. Houkuttelevat tuoksut tulvivat Messukeskuksen ravintola Plattasta, johon voi poiketa suoraan Messuaukiolta.\nAsemalaituri eli ”Platta” on perinteisesti tarjonnut alustan monenlaisille kohtaamisille. Platta on myös Messukeskus Helsingin ja sen elämyksellisen tapahtumahotellin Holiday Inn Helsinki – Expon oma ravintola. Platta palvelee Messukeskuksen monipuolista asiakaskuntaa aamusta yöhön muuntuen aamiaispaikasta bisnestreffien näyttämöksi ja illan kohtaamispaikaksi.\nPlattan puuhiiligrilli pidetään kuumana ja pizzat valmistetaan omin käsin alusta loppuun saakka. Ravintolassa syödään omassa keittiössä valmistettuja herkkuja, joita inspiroivat sesongit, kasvikset, käsityönä tekeminen ja Messukeskuksen ohjelma. Särpimenä nautitaan pienpanimo-oluita ja Kaffa Roasteryn kahvia.\nPlattan kotisivulle Varaa pöytä | tableonline", "timestamp": "2020-05-25T08:11:07Z", "url": "https://messukeskus.com/ravintolat/"}