{"text": "Roy Turk (20. syyskuuta 1892 New York, New York – 30. marraskuuta 1934 Hollywood, Kalifornia) oli yhdysvaltalainen lauluntekijä. Hän opiskeli City Collegessa ja palveli ensimmäisessä maailmansodassa Yhdysvaltain laivastossa. Sodan jälkeen hän alkoi kirjoittaa sanoituksia vaudeville-esiintyjille, kuten Rock & White, Nora Bayes ja Sophie Tucker. Hän toimi sitten vakituisena sanoittajana Tin Pan Alleyn kustantajille, ja myöhemmin hän siirtyi Hollywoodiin kirjoittamaan elokuvia varten.[1]\nTurk teki yhteistyötä muiden muassa Harry Akstin, George Meyerin, Charles Tobiasin, Arthur Johnstonin, Maceo Pinkardin ja J. Russel Robinsonin kanssa. Vuosina 1928–1933 hän teki erityisen läheistä yhteistyötä Fred E. Ahlertin kanssa; hänen luultavasti tunnetuin laulunsa, \"Mean To Me\", kirjoitettiin vuonna 1928 Fred Ahlertin musiikkiin, ja siitä on sittemmin tullut jazzstandardi, jonka on levyttänyt esimerkiksi Billie Holliday. Muihin Turkin lauluihin kuuluu esimerkiksi \"Are You Lonesome Tonight?\" (Lou Handmanin kanssa, 1927), josta tuli hitti Elvis Presleyn esittämänä.[1]\nTurk kuului American Society of Composers, Authors and Publishersiin, ja hänet otettiin Songwriters Hall of Fameen vuonna 1970.[1]\n↑ a b c Songwriters Hall of Fame: Roy Turk\nNoudettu kohteesta https://fi.wikipedia.org/w/index.php?title=Roy_Turk&oldid=13718696\tLuokat: Yhdysvaltalaiset sanoittajatSongwriters Hall of FameVuonna 1892 syntyneetVuonna 1934 kuolleetPiilotettu luokka: Henkilötyngät\tNavigointivalikko\nDeutschEnglishSvenskaTürkçe\tMuokkaa linkkejä\tSivua on viimeksi muutettu 10. joulukuuta 2013 kello 13.57.", "timestamp": "2016-07-30T20:53:40Z", "url": "https://fi.wikipedia.org/wiki/Roy_Turk"}