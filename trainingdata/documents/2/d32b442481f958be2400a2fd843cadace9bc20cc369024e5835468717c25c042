{"text": "Tuoreet tangokuninkaalliset Uittamo Paviljongin tanssilavalla 14.7.2017 - MagnumLive\nEtusivu » Yritys » Ajankohtaista » Tuoreet tangokuninkaalliset Uittamo Paviljongin tanssilavalla 14.7.2017\nTuoreet tangokuninkaalliset Uittamo Paviljongin tanssilavalla 14.7.2017\nTangokuningatar 2017 Aino Niemi ja Tangokuningas 2017 Teijo Lindström nähdään Turun Uittamo Paviljongin tanssilavalla heti kruunajaisten jälkeisellä viikolla, perjantaina 14.7.2017 (liput 16 e). Kyseessä on tuoreiden tangokuninkaallisten enimmäinen yhteinen tanssilavakaikka. Tangokuninkaallisia säestää uusi tanssiorkestereiden suomenmestari Tanssiorkesteri Kaiho.\nSeinäjoen Tangomarkkinat on yksi Suomen suurimmista festivaalitapahtumista, joka järjestettiin tänä vuonna 5.-9.7.2017. Tapahtuma huipentuu vuosittain valittavien uusien tangokuninkaallisten kruunaamiseen. Tangomarkkinoilla pidetään myös Tanssiorkestereiden SM-kilpailu SMORK, jonka voittaja pääsee säestämään tuoreita tangokuninkaallisia keikoille ympäri Suomen.\nMagnumLive onnittelee tuoreita voittajia!\nTangokuninkaallisten esiintyminen Uittamo Paviljongin tanssilavalla on osa Uittamon Suomi 100 -juhlaviikkoa. Juhlaviikon kohokohta on sunnuntaina 16.7.2017 järjestettävät avoimet ovet, jossa kuullaan muun muassa Marja Tuohimaan luento Uittamon tanssilavaperinteestä, harmonikansoittaja Teemu Harjukarin musiikkia sekä Harjukarin säestämät ilmaistanssit. Päiväohjelma kello 15-17 on maksuton. Sunnuntai-iltana juhlaviikon päättää perinteiset lavatanssit ja Matti & Teppo. Tanssien liput 16 e.\nUittamo Paviljongin nettisivut\nUittamo Paviljonki Facebookissa\nUittamo Paviljonkia isännöi Turun Toverit ry. Uittamon tapahtumista ja ohjelmasta vastaa MagnumLive Oy ja ravintolatoiminnasta Mauno Catering.", "timestamp": "2018-04-22T00:50:33Z", "url": "https://www.magnumlive.fi/tuoreet-tangokuninkaalliset-uittamo-paviljongin-tanssilavalla-14-7-2017/"}