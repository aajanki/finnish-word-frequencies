{"text": "Kamppailuareena | Kenjutsu\nKENJUTSU - perinteistä miekankäyttötaitoa\nKenjutsu on perinteinen japanilainen miekankäyttötaito. Kamppailuareenalla harrastettavan Kenjutsun tyylisuunta on Koden Enshin Ryu, joka on lähtöisin 1500-luvun Japanista. Kenjutsu tarkoittaa perinteistä miekankäyttötaitoa ja on osa-alue bujutsussa (sotataito). Ryu tarkoittaa suomennettuna virtaa.\nJapanilainen miekka, nihonto, juontaa juurensa syvälle Japanin historiaan. Perinteisesti miekkaa on pidetty soturin sieluna, jolla on uskottu olevan jumalalliset voimat. Tästä syystä Kenjutsu, miekan käytön taito, on yksi arvostetuimmista taistelulajeista. Kenjutsu on kehitetty taistelukentiltä opituilla taidoilla ja kehittämisen takana ovat olleet soturit itse. Korkea-arvoiset soturit kantoivat aina miekkaa. Kenjutsu kuuluu jokaisen miekkaa kantavan soturin koulutukseen ja sitä opiskellaan muiden taistelulajien kustannuksella.\nKamppailuareenan Kenjutsu harjoituksessa käytetään pääsiasiassa harjoittelumiekkoja eli bokkeneita. Taitojen kehittyessä harjoitellaan myös terävällä miekalla. Näillä Shinkeneillä (katana) tehdään katoja ja myöhemmin myös leikkuuharjoituksia.\nHarjoitteluun kuuluu myös jonkin verran kenjutsun ja ju-jutsun yhdistelmiä, joten varsin mielenkiintoisesta ja erilaisesta lajista on kyse. Fyysinen kontakti ei kuulu kenjutsuun, joten harjoittelu sopii kaikille. Kenjutsua voidaan suositella varsinkin niille, joilla aktiivinen harjoittelu on mahdollisesti jo jäänyt, mutta kamppailulajit ovat edelleen lähellä sydäntä.\nLajia voi tulla koska vaan kokeilemaan. Harjoitukset Kamppailuareenalla keskiviikkoisin klo 20.30-21.30.", "timestamp": "2018-02-25T23:38:16Z", "url": "http://www.kamppailuareena.fi/harjoitustoiminta/itsepuolustus-mattokamppailu-pystyottelu/kenjutsu.html"}