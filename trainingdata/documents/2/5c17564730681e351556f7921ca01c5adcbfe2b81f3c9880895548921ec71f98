{"text": "Myös penkkiurheilu ja perinteiset urheilulajit digitaalisen median aiheuttaman muutoksen keskellä | Klaava\nUudet digitaalisen median palvelut ovat tuottaneet meille vapaa-ajan viettotapoja, joita emme tienneet tarvitsevamme ennen kuin ne olivat saatavilla. Esimerkiksi verkossa pelattavien esports-urheilutapahtien katselu kotisohvalta on ohittanut nuorten ikäryhmien katselutavoissa jo perinteisten urheilutapahtumien seuraamisen. Lisäksi lähes kaikki maailman internet-käyttäjät katselevat verkossa videoita.\nPenkkiurheiluun lähes jokainen kansalainen kasvaa mukaan halusi tai ei – joka kodissa kuitenkin on joku, joka urheilua tiedotusvälineistä seuraa tiiviisti. Perinteisten urheilulajien ja suurten kilpailujen seuraaminen on usein sosiaalinen tapahtuma perheen, ystävien tai kulman pubin asiakkaiden seurassa.\nVain muutamassa vuodessa varsinkin nuoriso on omaksunut uudenlaisen penkkiurheilun: katsotaan verkossa videolähetystä, jossa joku pelaa tietokonepeliä. Tästä yksi kuuluisimpia esimerkkejä on ruotsalainen PewDiePie. Seuraava askel videopelien penkkiurheilussa oli esports-turnaukset, joissa joukkueet kilpailevat jonkin pelin voitosta, ja katsojat seuraavat tapahtumia paikan päällä pelihallissa ja internetin kautta kotona.\nDigital 2019 Q3 Global Statshot raportin mukaan nyt on otettu merkittävä kehitysaskel: ikäryhmä 16-24 vuotiaat katsovat mielummin esports-turnauksia kuin perinteisiä urheilulähetyksiä. Ikäryhmän 25-34 kohdalla esports- ja perinteinen penkkiurheilu ovat jokseenkin tasoissa. Näitä vanhemmissa ikäryhmissä perinteinen penkkiurheilu jyrää videopelien katselun.\nRaportti arvioi yhteensä noin miljardin ihmisen seuraavan esports-turnauksia. Vielä pelien katsominen ei yllä Olympialaisten ja jalkapallon MM-kisojen katsomääriin (noin 3.5 miljardia), mutta nopeaa katsojamäärien kasvu pelipuolella on.\nTällaisten kanavien kautta verkossa katsellaan ja kuunnellaan muita mediasisältöjä:\n93% internetin käyttäjistä on katsonut vähintään yhden videon (tarkoittaa lähinnä YouTube-videoita)\n70% kuuntelee jotakin musiikin suoratoistopalvelua, joista esimerkkinä Spotify.\n51% on katsonut videoblogeja.\n47% on kuunnellut verkon kautta radiokanavia.\n39% on kuunnellut podcast-ohjelmia.\nSosiaalisen median suosio ei ole kenellekään enää uutinen, mutta tieto siitä, että kyselytutkimuksen mukaan lähes puolet maailman ihmisistä (46%, 3.5 miljardia) osallistuu jollakin tavalla verkossa informaation jakamiseen tai tuottamiseen on melkoinen saavutus sosiaalisen median lyhyen historian aikana.\nVerkko on ohittanut television ihmisten uutislähteenä. 82% ihmisistä saa uutisensa verkosta, kun televisiosta uutisia seuraa 70% ihmisistä.\nInternetin käytön tilastot kokosivat Kepios Ltd, We Are Social Ltd ja Hootsuite Inc. Yhtiöt keräsivät dataa useasta lähteestä, kuten markkinatutkimusyrityksitltä, sosiaalisen median palveluilta, alan järjestöiltä, uutistaloilta ja journalisteilta.\nThe Next Web raportoi esportsin suosion ohittaneen perinteisen urheilun katsomisen.\nPrevious Saksassa kouluja kehotetaan lopettamaan Microsoft Office 365 -pilvipalvelun käyttö\nNext Vesitiivis lukulaite Pocketbook Inkpad 3 Pro e-kirjoille ja äänikirjoille", "timestamp": "2020-06-01T23:39:13Z", "url": "https://klaava.fi/?p=4792"}