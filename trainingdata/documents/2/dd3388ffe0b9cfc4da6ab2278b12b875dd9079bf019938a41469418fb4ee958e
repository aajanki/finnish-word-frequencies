{"text": "Kankaantaustantie – Häme-Wiki\nKankaantaustantie\nKuvapari Kankaantaustantieltä oli mukana kesällä 2010 pidetyssä valokuvauskilpailussa Hämeenlinna ennen ja nyt. Kankaantaustantie sijaitsee Hämeenlinnan keskustasta lounaaseen, Helsinki-Tampere-moottoritien länsipuolella.\nKankaantaustantie 23 vuonna 1962. Kankaantaustantie vuonna 2010. Kuvaparin on ottanut Timo Leskinen.\nKankaantaustan kaupunginosa\nKankaantaustan kaupunginosa liitettiin vuoden 1948 alueliitoksessa Vanajan kunnasta Hämeenlinnan kaupunkiin. 20. kaupunginosa ulottuu Vanajavedestä Luolajaan, pohjoisessa sen naapurina on Myllymäki ja etelässä Hattelmala.\nKaupunginosan pientaloasemakaavan suunnitteli kaupungin asemakaava-arkkitehti Mika Erno. Kankaantaustan koulu aloitti toimintansa vuokrahuoneissa 1893, koulutalo rakennettiin 1894. Erillinen alakansakoulu valmistui vuonna 1938. Vuonna 1944 koulua käytettiin sairaalana. Koulu lakkautettiin vuonna 2009. Koulun pihalla on punainen hirsinen pieni rakennus vuodelta 1924. Entinen Siipikarjanhoitokoulu, ns. kanakoulu on rakennettu vuonna 1929. Kaksikerroksissa, klassisistisessa rakennuksessa on nyt Wisahovi, Tasolounaan ylläpitämä tilausravintola ja kokoustilat.\nTie lähtee Visamäen kupeesta, sivuaa Hattelmalan harjua ja päättyy Poltinahon liikenneympyrään. Entisen maalaiskunnan aikainen, havumetsän keskellä mutkitteleva tie on muuttunut lukujen 1950 ja 1980 välillä rakennettujen omakoti- ja rivitalojen reunustamaksi kaupungin kaduksi. Nykyinen Kankaantaustantie alkaa Lapiontien jatkumona Kanakouluntien risteyksestä ja päättyy Hattelmalantiehen. Kankaantaustantie 23:n porrastetusti mäkeä ylös nouseva tasakattoinen rivitalo on vuodelta 1970. Kankaantaustantie 37:n rivitalo on valmistunut 1961 ja on yksi Hämeenlinnan vanhimpia rivitaloja, mahdollisesti vanhin vielä olemassa oleva rivitalo.\nhttp://www.hameenlinna.fi/pages/28128/HML_kaupunginosat_v%C3%A4ripohja.pdf\nNoudettu kohteesta https://www.hamewiki.fi/index.php?title=Kankaantaustantie&oldid=20909", "timestamp": "2019-01-21T00:58:52Z", "url": "https://www.hamewiki.fi/wiki/Kankaantaustantie"}