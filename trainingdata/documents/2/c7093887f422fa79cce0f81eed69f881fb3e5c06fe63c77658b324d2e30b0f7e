{"text": "Paholaisen Asianajaja: Nääs, Aamulehren Homokalluppi\nAamulehti onnistui tuottamaan aamuisen tuoksuisten kahvipullien kurkkuuntakertumisia konservatiivisissa kodeissa, kun se paljasti mitä tuore kysely kertoi kotimaisista asenteista. Otsikko kiteyttää kaiken olennaisen:\nSuomi muuttumassa suvaitsevaisemmaksi: Homopareille annettaisiin myös oikeus adoptoida\nNäin saadaan homoparien avioliittojen vastustaminen suvaitsemattomuudeksi. Esitetyt kysymykset olivat melko selkeitä:\nAvioliittolakia on ehdotettu muutettavaksi niin, että myös samaa sukupuolta olevat parit voisivat mennä naimisiin. Kannatatteko tällaista lakia?\n58 % vastasi kyllä. 5 % ei osannut sanoa. 37 % vastasi ei.\nEi sinällään yllätys tämän vuosituhannen Suomessa. Toinen kysymys tiedusteli adoptiosta.\n\"Pitäisikö samaa sukupuolta olevilla pareilla olla oikeus adoptoida lapsia?\"\n51 % vastasi kyllä. 7 % ei osannut sanoa. 42 vastasi ei.\nKun ottaa huomioon, että samoissa vastaajissa ollaan toki hyväksytty samaa sukupuolta olevien parien nykyiset lapset (heitä ei pakkohuostaanoteta), niin on melko ymmärrettävää nähdä tämänkin kysymyksen kohdalla enemmistön vastaus.\nTämä oli ehkä tutkimuksen suurin yllätys. Adoptio-oikeus ei suomalaisten\nmielestä olekaan sellainen tabu kuin on kuviteltu, toteaa Taloustutkimuksen tutkimuspäällikkö Juho Rahkonen.\nVastauksia kerättiin maaliskuun alussa 1002 henkilöltä ympäri Suomea Taloustutkimuksen toimesta. Reaktioissa ei helposti hyväksytä, että enemmistö suomalaisista voisi oikeasti olla tuota mieltä. Virhemarginaali on +-3 prosenttia. Joten tuloksessa liikutaan siinä rajoilla onko enemmistö tota meitlä vai ei. Eikä pelkästään tuhannen ihmisen otosta pidetä tarpeeksi kattavana. Tai ehkä Taloustutkimus kyseli vain Vihreiden ääniä, pelkästään isojen kaupunkien keskustoissa, pelkästään nuorilta. Sillä tulosten mukaan noissa piireissä on selkein tasapuolisen avioliiton kannatus. Mitä nuorempi sitä todennäköisemmin vastasi kyllä. Adoption suhteen lapsiperheissä vastattiin todennäköisemmin kyllä, ehkä sen takia, että siellä tiedetään kokemuksesta mitä se lasten kasvattaminen on ja mitä se oikeasti vaatii. Ei vastauksia tuli eniten puoluekantoja tarkastellessa Kristillisten ja persujen suunnalta. Kolmantena Ei-linjalle kiri Keskusta. Kyllä-puolueiden kärki oli Vihr, Vas ja RKP.\nKun ottaa huomioon miten kannat ja ikäpolvet muuttuvat, voimme melko turvallisesti ennustaa sukupuolineutraalin avioliittolain suotuisaa tulevaisuutta. Kyseessä on enää se jännitysnäytelmä, jossa arvotaan mitkä puolueet saavat tahtomattaan sloganikseen \"Menneisyyden ääni, tänään!\"\nAamulehden kommenteissa onkin alkanut perinteinen meno. Luonnonvastaisuus, oikeus äitiin ja isään, lapsia kiusattaisiin ja muut klassikot pyörivät jälleen. Löytyy sieltä myös ihan hauskoja pätkiä:\n\"nuorile\nei kukaan ole opettanut mikä on oikein ja mikä väärin, ei edes rippikoulussa saatikka opetettu tapojamme. Sisi kyselyn vataukset eivät hätkähdytä. Tulevaisuudessa Suomi taitaa olla muslimimaa.\"\nJos kauhukuvana on tulevaisuus muslimimaana, niin sitä vastaan kannattaa taistella mahdollisimman liberaaleilla lailla. Aamulehti jatkaa tästä kyselystä vielä huomenna. Ehkä silloin kerrotaan jotain jännää.\nOlen syntynyt 80-luvun lopulla. Moni ikäisistäni on siirtynyt työelämään, opiskelee korkeakouluissa ja on mahdollisesti perustanut jo perheen. Olemme usein ihmetelleet, miksi vielä nykyisinkin homouteen suhtaudutaan kielteisesti ja syrjien, kun kaikille tuntemillani omasta ikäpolvesta homous on yhtä luonnollista kuin heterosuhteet. Tälläinen asenne on varmasti myös lähes kaikilla meitä nuoremmilla. Tuttavapiirissäni on useita homoja, joista monet ovat kristinuskoisia ja haaveilevat edes liittojensa siunaamisesta jumalan edessä. En vastaavaa umpimielisyyttä ole Suomen lisäksi tavannut kuin Venäjällä, muissa Pohjoismaissa ja jopa Virossa homous ei tunnu olevan suurikaan ongelma, ja sateenkaariperheiden oikeudet on jo vuosia sitten huomioitu kaikissa muissa Pohjoismaissa, paitsi Suomessa. Mikäli kysely tehtäisiin 80-luvulla ja sen jälkeen syntyneillä, olisi gallubin tulos paljon myönteisempi. Mikä siis edelleen ajaa vanhemmat sukupolvet niin homokielteisiksi? Sunday, 10 March, 2013", "timestamp": "2016-12-10T14:34:13Z", "url": "http://paholaisen-asianajaja.blogspot.com/2013/03/naas-aamulehren-homokalluppi.html"}