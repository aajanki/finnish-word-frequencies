{"text": "Mikä on kun ei taidot riitä.. - Menin lankaan. Jäin koukkuun. - Vuodatus.net\nMenin lankaan. Jäin koukkuun. keskiviikko, 16. marraskuu 2005\nEn onnistu, en. Taikajakku Butterfly -langasta ei tainnut olla ihan viisas valinta. Tässä vaiheessa kun neulon hihaa, aloin miettimään, että venähtääköhän neule käytön myötä muodottomaksi lutkuksi. Ehkä Novitan Nalle tai Wool olisivat olleet vähän jämäkämpiä lankoja tähän tarkoitukseen.\nJakun tekemisessä törmäsin toiseenkin ongelmaan, nimittäin hihan istutukseen kädentielle. Ohjeessahan neuvotaan poimimaan silmukat suoraan kädentieltä eli neulotaan hiha suoraan kiinni kappaleeseen. Siinä kohtaa mistä piti poimia silmukat työ näyttää aivan kamalalta. Tässä liitoskohdassa on silmukat jotenkin venähtäneet ja se näyttää todella reikäiseltä. En tiedä auttaisiko siihen jonkunlainen korjausompelu, mutta vakavasti harkitsen jo koko työn purkamista. Kuvan tästä saatte tänä iltana, jos ehdin sen ottamaan. Harmittaa, jos nyt on tullut tehtyä turhaa työtä, mutta toisaalta en tee mitään sekundatyöllä joka on hutaistu \"vähän sinnepäin\". Perhana!\nEdit: Tässä nyt on pari kuvaa tuosta saumasta. Olin siis ensin yrittänyt poimia silmukoita ihan työn reunasta ja neuloin ne kiertäen puikoille. Jouduin sitten purkamaan sauman kun huomasin ettei silmukkaluku täsmännyt. Näin kävi monta kertaa ja nuo silmukat löystyivät. Selvästi näkee saumassa reikäkerroksen. Jollain se olisi kurottava umpeen. Onnistuisikohan jos myöhemmin ompelulangalla ompelisin käsin nuo kaksi saumaa lähemmäksi toisiaan vai onko hiha taas purettava? Kovin paljon kauempaa reunasta en pysty silmukoita enää poimimaan sillä toiselle puolelle voi jäädä aika häiritsevä sauma. Nyt nuo silmukat on poimittu 2 tai 3 silmukan päästä reunasta.\nKatiO - 16.11.2005 klo 11.10", "timestamp": "2017-07-22T08:38:03Z", "url": "https://katio.vuodatus.net/lue/2005/11/mika-on-kun-ei-taidot-riita"}