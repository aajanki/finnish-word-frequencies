{"text": "Rutinoita: Sunnuntai\nKuusitoista vuotta sitten olimme menneet nukkumaan vähän puolenyön jälkeen (Babylon 5 tuli todella pöljään aikaan), kun aamuyöstä heräsin outoon oloon. Hyppäsin sängystä ylös ja olin aikeissä syöksyä vessaan, mutta lapsivedet ehtivät ensin. No, sitten lähdimmekin kohti Naistenklinikkaa (mies luuttusi lattian ensin ja minä etsin pyyhkeitä autoa varten). Noin kahdentoista tunnin jälkeen maanantai-iltapäivällä minusta vihdoin tuli äiti. Seuraavana aamuna katselin 6:nnen kerroksen ikkunasta ensilumen tuloa vauvan kanssa :)\nNyt tuo rontti on siis 16-vuotias. Paljon olen oppinut häneltä, hänestä ja itsestäni. Aina ei ole ollut helppoa, mutta aina on selvitty.\nNyt taidan mennä neulomaan hetkeksi töllön ääreen. Olen lukenut koko päivän tekijänoikeudesta kirjastojen näkökulmasta ja keskiviikkona kun tentti on ohi, voin huokaista. Toki poikkean täälläkin vielä ennen sitä, mihinkäs kissa karvoistaan pääsisi :)\nTunnisteet: esikoinen, opiskelu, video: Hollies\nOuto Paimen 2. marraskuuta 2014 klo 22.58\nOnnittelut esikoiselle!\nVarsin komea nuori mies ja pian koittaa se aika kun pääset pärmättämään miniälle ja opastamaan häntä hmm...erilaisiin fan...hauskoihin asioihin :D\n(tai mä uskon että sä olet jo päässyt treenaamaan koska onhan noin komealla nuorella miehellä kysyntää!)\nPuskissa 2. marraskuuta 2014 klo 23.02\nVoi kuule, en usko että on ihan pian ongelmaa miniäehdokkaista. Tuo on kovin itsekseen viihtyvää lajia.", "timestamp": "2018-07-16T16:29:51Z", "url": "http://puskissa.blogspot.com/2014/11/sunnuntai.html"}