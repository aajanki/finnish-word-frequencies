{"text": "Pettäjien ajatukset paljastettiin – uskottomuudelle ei ole aina selvää syytä – Stara\nPettäjien ajatukset paljastettiin – uskottomuudelle ei ole aina selvää syytä\nLifestyle 26.1.2018, 20:30 · Terhi Piiroinen\nNaiset ja miehet pettävät kumppaneitaan keskimäärin yhtä paljon. Klassisesti ajateltuna miehet hakevat syrjähypyistä seksuaalista nautintoa, kun taas naiset hakevat hyväksyntää ja paikkausta emotionaalisiin aukkoihin.\nYleensä uskottomuuden perimmäinen syy on siinä, että tuntee olevansa jossain määrin vajavainen. Toisaalta egoistinen virtsapäisyys voi tehdä ihmisestä pettäjän, jolloin muiden tunteilla ei ole väliä.\nSyrjähyppyjä tekevät ihmiset uskottelevat itselleen, että he ovat hyviä ihmisiä. He eivät välttämättä edes ymmärrä tekevänsä väärin, vaan etsivät pettämiselle aina jonkinlaista oikeutusta. Vaimo huusi taas liikaa tai mies vietti jälleen illan autotallissa. Pettäjät voivat jopa pitää itseään keskimäärin parempina puolisoina.\nOsa uskottomuuden tielle karanneista kokee järkyttävää katumusta ja huonoa omatuntoa teoistaan. Toiset taas puolustelevat oikeuttaan hakea hyvää oloa parisuhteen ulkopuolelta. Toisinaan ihmiset tuntevat olevansa ansassa, eivätkä halua lopettaa parisuhdetta, mutta hakevat tavallaan elämäänsä täydennystä suhteen ulkopuolelta. Halpamaista, mutta erittäin yleistä.\nPettäjät saattavat tajuta tekonsa vasta siinä vaiheessa, kun heille tehdään sama. Suhde menettää merkityksensä molempien kumppaneiden ajautuessa samaan syrjähyppyjen viidakkoon. Osa jopa ajattelee, että ihan sama mitä tekee, koska kaikki pettävät joka tapauksessa. Avoimesta parisuhteesta voi myös sopia erikseen ilman, että tarvitsisi välttämättä satuttaa ketään.\nPettäjät saattavat ajatella etsivänsä parempaa parisuhdetta samaan aikaan, kun esittävät sitoutuneensa edelliseen suhteeseen. He tavallaan oikeuttavat itsensä toteuttamaan virheitä oman hyvinvointinsa vuoksi ja muiden hyvinvoinnin kustannuksella. Sanotaan, että kerran pettänyt pettää aina.\nSe voi olla myös tapa, josta on vaikea päästä eroon. Jännityksen huuma ja muilta saatu huomio voivat ruokkia ihmisiä pettäjän polulle. Pettäminen on myös helppo tapa päästä parisuhteesta eroon, tosin keino mielletään yleisesti raukkamaiseksi. Joskus se on kuitenkin pettäjän mielestä ainoa keino, YourTango muistuttaa.", "timestamp": "2018-07-22T09:11:29Z", "url": "https://www.stara.fi/2018/01/26/pettajien-ajatukset-paljastettiin-uskottomuudelle-ei-ole-aina-selvaa-syyta/"}