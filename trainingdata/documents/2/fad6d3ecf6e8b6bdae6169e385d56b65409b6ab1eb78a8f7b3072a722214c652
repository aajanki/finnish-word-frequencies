{"text": "Kari Tapion vaimo uhkasi erolla - Viihde - Ilta-Sanomat\n- Ensi vuonna aion tehdä ainoastaan viikonloppukeikkaa, Kari Tapio kertoo.\nKansansuosikki Kari Tapio puhuu täynnä energiaa musiikillisista suosikeistaan, Olavi Virrasta ja Tapio Rautavaarasta, kunnes lause loppuu kesken Karin huomattua levynjulkaisujuhliensa toivotuimman vieraan.\n- Isoisä täällä, hello, Kari huikkaa nuorimmalle lapsenlapselleen, kahden ja puolen kuukauden ikäiselle Väinölle. Isoisän ilo onkin ylimmillään pikkumiehen hymyillessä takaisin. Kaikkinensakin alkanut vuosi on ollut äärimmäisen raskas. Aviomiehen työtahti on ollut rankkaa myös Pia -vaimolle. - Onhan tämä tahti aika tappoa. Niin sanottu talviloma meni joka päivä studiossa. Samalla olivat vielä euroviisut. Pia sanoi, että jos ensi vuonna pidän samanlaisen loman, niin hän ottaa avioeron, Kari kertoo. Euroviisujen jääminen nuoremmille olikin lopulta hyvä asia. - Väsytin itseni tehdessäni töitä talvilomalla. En tiedä, mitä olisi käynyt, jos olisimme päässeet euroviisuihin, univelkaa kerännyt Kari myöntää. Oma terveys ja sen säilyttäminen on ollut mietteissä erityisesti Kirkan ja Jyrki Hämäläisen poismenon jälkeen. - Ensi vuonna aion tehdä ainoastaan viikonloppukeikkaa.", "timestamp": "2017-07-26T21:54:27Z", "url": "http://www.is.fi/viihde/art-2000000270843.html"}