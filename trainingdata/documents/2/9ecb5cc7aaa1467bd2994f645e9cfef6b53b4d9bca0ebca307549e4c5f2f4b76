{"text": "Kanada-USA -välieräottelun seuraus: ”Häviäjä pitää Justin Bieberin!” – Stara\nKanada-USA -välieräottelun seuraus: ”Häviäjä pitää Justin Bieberin!”\nViihdeuutiset 21.2.2014, 16:00 · Anna Poikkimäki\nSotshin olympialaisten mitalihurma kasvaa kasvamistaan, ja tulevana viikonloppuna käydään miesten jääkiekon loppuottelu. Illalla on vuorossa Kanada-USA -välieräottelu. Jos on chigagolaista mainoskylttiä uskominen – panokset vain kovenevat.\n— Command Sign (@CommandSign) 20. helmikuuta 2014\nKyltin mukaan ottelu häviäjä joutuu nimittäin pitämään Justin Bieberin. Yhdysvalloissa oleva poptähti on huumesekoilujensa ja muiden rikkomustensa vuoksi karkotusvaarassa, ja hänen häätämisekseen on noussut kokonainen kansanliike. Monet haluaisivat laulajan palaavan takaisin kotimaahansa Kanadaan.\nCommand Transportation -yrityksen mainostaulun tarkoitus on silti enimmäkseen humoristinen, kertoo sen omistaja Danny Zamost. Firma laittoi ensimmäistä kertaa Bieberin mainokseensa, uutisoi DNAinfo Chigago -lehti. Joku voi kuitenkin saada kyltistä lisäjännitystä tämäniltaiseen matsiin. Mitähän Bieber itse tuumaisi?", "timestamp": "2018-09-22T00:03:10Z", "url": "https://www.stara.fi/2014/02/21/kanada-usa-valieraottelun-seuraus/"}