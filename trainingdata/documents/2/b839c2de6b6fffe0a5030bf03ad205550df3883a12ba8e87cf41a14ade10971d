{"text": "Digitalkkarit-ketju laajenee: Kuopioon uusi Digitalkkariyrittäjä Tero Niemi | MPY\nDigitaalisiin tukipalveluihin erikoistunut valtakunnallinen Digitalkkarit-ketju kasvaa Kuopiossa. Uutena Digitalkkarina Kuopiossa toimii Tero Niemi, joka on kokenut tekniikan ja asiakaspalvelun ammattilainen. Digitalkkarit-palveluun kuuluu elektroniikan ja tietotekniikan asennukset, työasema- sekä käyttötukipalvelut niin kuluttajille kuin pienyrityksille. Digitalkkarit tarjoaa arkea helpottavia palveluja, joissa kuluttajat voivat hyödyntää kotitalousvähennystä.\nDigitalkkarit-palveluketju on erikoistunut helpottamaan tietotekniikan ja viihde-elektroniikan asennuksiin ja käyttöön liittyviä ongelmatilanteita. Palvelut on suunnattu niin kuluttajille kuin pienyrittäjillekin, joilla ei oma aika eikä osaaminen riitä eri laitteiden asentamiseen ja käytön opettelemiseen. Digitalkkari huolehtii asiakkaan tarpeista aina hänen toiveidensa ja tarpeidensa mukaan. Uutena Digitalkkarit-yrittäjänä on Kuopiossa juuri aloittanut Tero Niemi.\n- Digitalisaatio ja teknologian nopea kehitys on tuonut jokaisen ihmisen arkeen lisää erilaisia elektronisia laitteita, joiden asennus, käyttö ja ylläpito vaativat yhä enemmän aikaa. Myös laitevalikoima on kasvanut hurjasti ja se vaatii lisää tietoa yhdistellä sekä ylläpitää laitekokonaisuuksia. Tämän tilanteen helpottamiseen tarjoamme yksilölliset tarpeet huomioivia palveluja, kertoo Digitalkkari Tero Niemi.\nPalvelutarjonnan näkökulmasta erityisesti yli 64-vuotiaat senioriasiakkaat ovat kasvava asiakasryhmä Digitalkkarit-palvelulle koko Suomessa: seniorit hakevat vaivattomuutta ja helppoutta uusien laitteiden hankintaan ja kaipaavat henkilökohtaista opastusta laitteiden käyttöön. Tilastokeskuksen tietojen mukaan lähes viidennes, eli 19 % Kuopion asukkaista on jo yli 64-vuotiaita. Hankintaa helpottaa myös Digitalkkarit-palveluista kuluttajille myönnettävä kotitalousvähennys.\nTero Niemen mukaan yleisimpiä Digitalkkaritöitä ovat mm. uusien televisioiden ja kotiteatterijärjestelmien asennus ja opastus sekä tietokoneiden tietoturvaan, päivityksiin, tulostimiin ja verkkoihin liittyvät tehtävät. Digitalkkarit tarjoaa myös jatkuvan huolenpidon ja tietoturvan palveluita, jos asiakas kaipaa säännöllisempää tukipalvelua. Niemelle kaikki tehtävät ovat yhtä mieluisia ja tärkeintä on asiakkaan tyytyväisyys, kun tehtävä on suoritettu.\n- Monta kertaa voi käytön oppiminen ja laitteiden ominaisuudet jäädä kokonaan hyödyntämättä, koska kauppatilanteessa laitteen käytön oppiminen jää enemmän kotitehtäväksi. Digitalkkarin avulla asiakas saa laitteestaan kaiken hyödyn irti ja laitteen ominaisuudet sekä turvallinen käyttö käydään yhdessä läpi asiantuntijan kanssa. Asiakkaan pitää saada palvelusta todellista hyötyä ja tavoitteena on, että Digitalkkarin vierailusta jää oikeasti hyvä mieli, Niemi kuvailee.\nTällä hetkellä Digitalkkarit-ketjun yrittäjiä toimii Suomessa yli 15 kaupungissa aina Helsingistä Ouluun. Digitalkkarit-palvelu edistää kotimaista työtä ja sille on myönnetty suomalainen avainlippu-tunnus.\nLisätietoja: Tero Niemi, Digitalkkarit-yrittäjä Kuopiossa, puh. 050 326 0670, puh. tero.niemi@digitalkkarit.fi", "timestamp": "2017-03-28T06:20:24Z", "url": "https://www.mpy.fi/ajankohtaista/2016-10/digitalkkarit-ketju-laajenee-kuopioon-uusi-digitalkkariyrittaja-tero-niemi"}