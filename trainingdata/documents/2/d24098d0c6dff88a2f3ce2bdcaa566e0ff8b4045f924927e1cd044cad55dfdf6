{"text": "Skiftesvikin Pystyyn haudattu Meri Oulun ensi kesän vetonaula - Kulttuuri - Uutiset - MTV.fi\nSkiftesvikin Pystyyn haudattu Meri Oulun ensi kesän vetonaula\nJulkaistu 18.09.2002 16:29\n(Päivitetty 23.09.2002 17:02)\nOulun Toppilansalmen telakkarantaan sijoittuva Meri Oulu -festivaali rakentuu ensi kesänä Joni Skiftesvikin kirjoittaman näytelmän ympärille. Pystyyn haudattu -näytelmä perustuu Skiftesvikin samannimisen romaanin käsikirjoitukseen, jonka kirjailija on nyt itse sovittanut uudelleen näytelmää varten. Pohjanlahden rannoille sijoittuva Pystyyn haudattu käsittelee rakkauden ja koston teemoja. Näytelmä sisältää runsaasti musiikkia ja lauluja festivaalin edellisvuotisten näytelmien tapaan. Pystyyn haudatun edellinen teatteriversio saavutti menestystä 1980-luvulla KOM-teatterin esittämänä. Näytelmää esitettiin ympäri maailmaa aina Meksikoa myöten. Uuden version ohjaaja sekä musiikin tekijä ja sovittaja ovat vielä hakusessa, mutta neuvotteluja käydään parhaillaan. Mainos (uutinen jatkuu alla)\nKolmatta kertaa järjestettävän Meri Oulu -festivaalin ensimmäinen kesäteatterinäytelmä, Laiva Toivo Oulu, pohjautui myös Skiftesvikin tekstiin. Viime kesänä telakkarannassa nähtiin Pauli Ylitalon kirjoittama Kuningaslohi. Festivaalilla kävi menneenä suvena 22 000 ihmistä. Ensi kesän yleisötavoite on 24 000 henkeä.(MTV3-STT)\nLisää Joni Skiftesvikistä\nValokuvataiteen apurahoja jaettiin\nAC/DC:n tulo Pori Jazziin oli huijaus", "timestamp": "2017-03-28T13:14:12Z", "url": "http://m.mtv.fi/uutiset/kulttuuri/artikkeli/skiftesvikin-pystyyn-haudattu-meri-oulun-ensi-kesan-vetonaula/2015586"}