{"text": "Kaksi avointa tehtävää tutkimusryhmässä - hae! - Lohen tutkimusryhmä/Helsingin yliopisto\nKaksi avointa tehtävää tutkimusryhmässä - hae!\nKaksi avointa määräaikaista tehtävää avustajille\nProf. Hannes Lohen johtaa Helsingin yliopistossa Suomen johtavaa ja kansainvälisesti arvostettua koiragenetiikan tutkimusryhmää. Tutkimusryhmä tekee aktiivista yhteistyötä alan johtavien yritysten kanssa ja osana uutta metabolomiikkatestin kehitystä yhdessä Genoscoper Oy:n kanssa, haemme tiimiimme Helsingin Meilahteen\nKahta (2) teknistä avustajaa (määräaikaisuus 1.9.2017-30.9.2018, tai sopimuksen mukaan).\nPääasiallisena työtehtävänä on avustaminen useita tuhansia koiria kattavan aineenvaihduntatutkimuksen verinäytteenottotilaisuuksien suunnittelussa, toteutuksessa sekä näytteiden käsittelyssä. Aineenvaihduntatutkimuksen verinäytteenottoja järjestetään runsaasti eri puolilla Suomea loppuvuoden 2017 ja vuoden 2018 aikana. Näytteenottotilaisuudet sijoittuvat sekä arki-, ilta- että viikonloppuajalle, mutta tarkemmat ajankohdat ovat suurelta osin määriteltävissäsi.\nAvaimia tehtävässä menestymiseen:\nNäytteenottotaito koirien veri- ja poskisolunäytteille\nNäytteiden käsittelytaito\nKyky toimia haastavienkin koirien kanssa\nKyky itsenäiseen ja ryhmätyöskentelyyn\nAjokortti ja auto\nPerus IT-taidot (esim. excel, kirjanpito otetuista näytteistä)\nLähetä vapaamuotoinen hakemuksesi palkkatoivomuksineen 30.8.2017 mennessä osoitteeseen: hannes.lohi@helsinki.fi. Haastattelemme lupaavimmat hakijat. Lisätietoja tehtävästä saat samasta sp-osoitteesta.\nTäytämme paikan heti sopivien henkilöiden löydyttyä, joten olethan nopea!\n© 2018 Lohen tutkimusryhmä/Helsingin yliopisto", "timestamp": "2018-06-24T10:51:56Z", "url": "https://www.koirangeenit.fi/?x103997=536385"}