{"text": "Olli Miettinen - maastopyöräilijän tie: Kolin mäkitempo 2010\nKolin mäkitempo 2010\nJoensuun Cupin 1. osakisa on nyt takana ja sehän ajettiin perinteiseen malliin Kolilla mäkitempona. Sää suosi aivan uskomattomalla tavalla ja lähes hellekelissä paikalle oli ilmaantunut vajaa 10 urhoollista Kolin kesyttäjää. Kovimmat ukot, niin kuin Asikaisen Tipi oli lähtenyt Kolille Joensuusta ihan fillarilla ja hyvinhän se mäki nousi kunnon verryttelynkin jälkeen; ja näyttihän se Tipi ajelevan pyörällä myös Joensuuta kohti takaisin, joten hyvä lenkki tuli miehelle.\nMinä starttailin puolikiireisen työpäivän jälkeen autolla hyvissä ajoin Kolin suuntaan ja paikalle selvittiin öljynpaineen varoitusilmoituksista huolimatta. Tänään kisassa pääsin testaamaan elämäni ensikertaa oikeaa tempopukuakin, aika slim-mallinen sanoisin. Jospa tempopuku kuitenkin siivittäisi kunnon vauhteihin, koska tavoiteaikahan oli asetettu minimissään 11 minuuttiin. Ajanottajat odottelivat jopa 10:30 kieppeille asettuvaa aikaa, mutta tuohon en itse uskaltanut odotuksissani yhtyä, olihan takana verrattain tuntirikas treeniviikko. Alkuverrassa sykkeet jäivät kauas maksimeista ja aloin jo epäillä, että näinköhän ei mies toimi tänään lainkaan.\nKisaan starttasin niin rauhallisesti kuin osasin ja päätin, että iso ratas ei ole tänään juurikaan käytössä. Kyllähän 39-piikkisellä pääsee ylämäkeen jo aika kovaa ja itseasiassa loppujyrkillä 39/25 oli ainakin minun vauhtiin turhan iso vaihde. Tässä reittiä takana noin kilometrin verran:\nKolin mäkitempo ei ehkä herätä ulkopuolisissa niin suuria tunteita, mitä se herättää kelloa vastaan ajaessa. Ainakin reisien maitohapot ja tuskaiset viimeiset seitsemän minuuttia jää muistiin pitemmäksikin aikaa. Keuhkot pääsevät ihan todellisesti rullalle jo reitin alkuosan mäissä ja, kun noin 4 kilometriä reittiä on takana, alkaa viimeinen rutistus Ukko-Kolin päälle. Tuolloin edessä on vielä reilu 100 nousumetriä ja parhammillaan jyrkkyysprosentit nousevat loppuosalla 20% kieppeille; aijai kun tekee hyvää reisille (ainakin näin jälkikäteen ajatellen.. ei niin herkkua itse suorituksen aikana). :)\nMaalin maisemia, näitä kelpaa ihailla:\nMaalissa kellot pysähtyivät aikaan 10:29, joten ajanottajat asettivat tavoitteen tarkalleen kohdalleen. Reittiennätys taisi jäädä vielä 11 sekunnin päähän, ehkäpä se vielä tässä jonain päivänä.. :)\nLähettänyt Olli klo 22.48\nTommi T 21. toukokuuta 2010 klo 15.46\nHyvin tuntuu kulkevan! Tuo reittiennätyksen tekijä taisi olla Martikainen joka oli sen tehdessään todella kovassa kunnossa. Kyllä sun nyt kannattaa lähteä Porvoon ajoihin eikä Vuokattiin (tai ajat sen edellisenä päivänä verryttelynä). Väli Joensuu-Porvoo on vain 420km ja eräs P:llä alkava pyöräilyjoukkue kaipailisi sinunkin panostasi siinä kisassa (ja matkakuluja korvataan). Voit vielä pärjätäkin, sillä Porvoossa on lopussa paljon mäkeä.\nOlli 26. toukokuuta 2010 klo 17.19\nPistetäänpä Porvoon viikonloppu harkintaan.\nUnknown 2. kesäkuuta 2010 klo 6.53\nTaisi Mallorcan mäkitempotreenistä olla hyötyä, vaikka se Calobra olikin tietty vähän eri luontoinen hiukan vajaa 3 kertaa isompi mäki, ja ei ihan noin jyrkkä. Täytyy kyllä joskus tuo Kolin mäkikin käydä ajamassa. Tai olen minä sen ajanut autolla, mm. kerran talvella asuntovaunu perässä ;) Tosin en sitä loppujyrkkää, kun vaunualue oli siinä jyrkimmän kohdan alla, muistaakseni.\n30.5.2010 Korso MTB Marathon\nKisapyörä iskussa!\nKohti Korsoa\nKolilta alaspäin\nVideoita Kolilta\nMäkitempoa Kolilla ja treeniä\nKisapyörä myynnissä (Giant Anthem 0)\nAika-ajoon liittyviä kuulumisia\nHirveä näky..\nSM-kortteli ja Rosendahl GP\nKisaa edessä!\nMallorca ja jälkifiilikset\nKuka ekana Sollerin huipulla?", "timestamp": "2020-07-08T14:24:51Z", "url": "http://ollimiettinen.blogspot.com/2010/05/kolin-makitempo-2010.html?showComment=1275450782224"}