{"text": "Talvivaaran kaivoksen sulkeminen olisi Kainuulle iso isku– työttömyys uhkaisi liki tuhatta | Talvivaaran kaivos | HS\nKainuun maakuntajohtaja ihmettelee, miten hallitus pystyy lunastamaan lupauksensa korvaavista työpaikoista, mikäli Talvivaaran kaivos suljetaan\n25.5.2016 19:34\nTalvivaaran kaivos työllistää yhteensä noin tuhat ihmistä.\nTalvivaaran kaivoksen sulkeminen on suurempi isku Kainuulle kuin UPM:n Kajaanin paperitehtaan sulkeminen joulukuussa 2008, sanoo Kainuun liiton aluekehitysjohtaja Heimo Keränen.Kajaanissa oli yksi Euroopan suurimmista sanomalehtipaperikoneista. Tehdas työllisti lopetushetkellä 670 työntekijää.\n”Taloudellinen tilanne oli silloin parempi. Korvaavia työpaikkoja syntyi yhtä paljon tehdasalueelle perustettuun Renforsin rannan yrityspuistoon. Myös UPM osallistui rahallisesti alueen kehittämiseen”, Keränen kertoo.Talvivaarassa on tällä hetkellä Terrafamen palkkalistoilla 605 työntekijää, joista kainuulaisia on 516. Heistä on Kajaanista 313 ja Sotkamosta 163. Ulkopuolisten urakoitsijoiden työntekijöitä on noin 350.”Kaivos työllistää siis yhteensä noin 950 työntekijää, jotka ovat iältään melko nuoria. Vuosikeskiansio on noin 40 000 euroa”, kertoo Kainuun maakuntajohtaja Pentti Malinen.”Monet ovat työskennelleet kaivoksella sen alkuajoista saakka”, kertoo Terrafamen pääluottamusmies Jukka Vetola.Vetolan mukaan yhtiöllä ja sen työntekijöillä on seitsemän kuukautta aikaa näyttää, että yhtiön toimintaa kannattaa jatkaa.Malinen ihmettelee, miten hallitus pystyy lunastamaan lupauksensa korvaavista työpaikoista, mikäli Talvivaaran kaivos suljetaan.Malisen arvion mukaan seuraavan viiden vuoden aikana maakuntaan voi syntyä tuhat uutta työpaikkaa, mutta hankkeiden toteutumiseen tarvitaan noin kaksi miljardia euroa.Tällä hetkellä tiedossa olevien yrityshankkeiden, kuten Sotkamon hopeakaivoksen avaaminen sekä Kuhmon puuteollisuuden ja Kainuun biohankkeiden kehittäminen voisivat Keräsen mukaan lähivuosina synnyttää noin 200 uutta työpaikkaa.Viimeksi uusia työpaikkoja jouduttiin miettimään vuonna 2014, kun Talvivaaran emoyhtiö hakeutui konkurssiin.”Silloin erilaisiin uusyrityshankkeisiin käytettiin 7,1 miljoonaa euroa, joista osa oli matkailun parissa. Nytkin katseet kääntyvät Vuokatin matkailuun, jossa on nopeammin löydettävissä uusia työpaikkoja”, Keränen sanoo.Mahdollinen Sotkamon hopeakaivoksen avaaminen ei Keräsen mukaan tarjoa satoja työpaikkoja.”Puhutaan ihan eri mittakaavasta kuin Talvivaarassa”, Keränen kertoo.\nTalvivaaran kaivoksen sulkeminen on suurempi isku Kainuulle kuin UPM:n Kajaanin paperitehtaan sulkeminen joulukuussa 2008, sanoo Kainuun liiton aluekehitysjohtaja Heimo Keränen.Kajaanissa oli yksi Euroopan suurimmista sanomalehtipaperikoneista. Tehdas työllisti lopetushetkellä 670 työntekijää.”Taloudellinen tilanne oli silloin parempi. Korvaavia työpaikkoja syntyi yhtä paljon tehdasalueelle perustettuun Renforsin rannan yrityspuistoon. Myös UPM osallistui rahallisesti alueen kehittämiseen”, Keränen kertoo.Talvivaarassa on tällä hetkellä Terrafamen palkkalistoilla 605 työntekijää, joista kainuulaisia on 516. Heistä on Kajaanista 313 ja Sotkamosta 163. Ulkopuolisten urakoitsijoiden työntekijöitä on noin 350.”Kaivos työllistää siis yhteensä noin 950 työntekijää, jotka ovat iältään melko nuoria. Vuosikeskiansio on noin 40 000 euroa”, kertoo Kainuun maakuntajohtaja Pentti Malinen.”Monet ovat työskennelleet kaivoksella sen alkuajoista saakka”, kertoo Terrafamen pääluottamusmies Jukka Vetola.Vetolan mukaan yhtiöllä ja sen työntekijöillä on seitsemän kuukautta aikaa näyttää, että yhtiön toimintaa kannattaa jatkaa.Malinen ihmettelee, miten hallitus pystyy lunastamaan lupauksensa korvaavista työpaikoista, mikäli Talvivaaran kaivos suljetaan.Malisen arvion mukaan seuraavan viiden vuoden aikana maakuntaan voi syntyä tuhat uutta työpaikkaa, mutta hankkeiden toteutumiseen tarvitaan noin kaksi miljardia euroa.Tällä hetkellä tiedossa olevien yrityshankkeiden, kuten Sotkamon hopeakaivoksen avaaminen sekä Kuhmon puuteollisuuden ja Kainuun biohankkeiden kehittäminen voisivat Keräsen mukaan lähivuosina synnyttää noin 200 uutta työpaikkaa.Viimeksi uusia työpaikkoja jouduttiin miettimään vuonna 2014, kun Talvivaaran emoyhtiö hakeutui konkurssiin.”Silloin erilaisiin uusyrityshankkeisiin käytettiin 7,1 miljoonaa euroa, joista osa oli matkailun parissa. Nytkin katseet kääntyvät Vuokatin matkailuun, jossa on nopeammin löydettävissä uusia työpaikkoja”, Keränen sanoo.Mahdollinen Sotkamon hopeakaivoksen avaaminen ei Keräsen mukaan tarjoa satoja työpaikkoja.”Puhutaan ihan eri mittakaavasta kuin Talvivaarassa”, Keränen kertoo.", "timestamp": "2016-10-24T07:27:54Z", "url": "http://www.hs.fi/talous/a1464151390893"}