{"text": "Opel Uutiset - Opelin uusi katumaasturi Grandland X nyt Suomessa - Opel Suomi\nOpelin uusi katumaasturi Opel Grandland X esitellään jälleenmyyntiliikkeissä tulevana viikonloppuna 13.–15.10. Suosittuun katumaasturiluokkaan sijoittuva Grandland X tarjoaa huipputeknologiaa, tilaa ja taloudellisia moottorivaihtoehtoja. Uutuuden hinnat alkavat 25 906 eurosta.\nOpelin uusi katumaasturi Grandland X on odotettu uutuus, jonka vahvuuksia ovat muun muassa lukuisat kuljettajaa avustavat järjestelmät ja runsaat tilat. Uutuuden dynaamista muotoilua korostavat lyhyet korinylitykset ja tarkkaan harkitut mittasuhteet. Erityisvivahdetta kaipaava voi muokata autostaan kaksivärisen valitsemalla Innovation-varustetasossa katon väriksi mustan. Niin ikään valinnaisvarusteena saatava panoraamalasikatto päästää valon tulvimaan auton sisätiloihin. Pitkän akselivälin ansiosta Grandland X tarjoaa hyvät sisätilat viidelle hengelle, ja 514–1652 litran tavaratila on samaa luokkaa kuin useissa farmarimalleissa.\nGrandland X:ssä on runsaasti uusimman teknologian Infotainment- ja mukavuusvarusteita sekä kuljettajaa avustavia järjestelmiä kuten esimerkiksi etutörmäysvaroitin automaattisella hätäjarrutuksella ja jalankulkijan tunnistuksella, kuljettajan vireystilan valvonta, edistynyt pysäköintiapu ja 360 asteen lintuperspektiivinäkymän tarjoava kamera. Mukautuva vakionopeussäädin ja pysäytystoiminto ylläpitävät halutun nopeuden ja etäisyyden edellä olevaan ajoneuvoon kiihdyttäen ja jarruttaen tarpeen mukaan. AGR-sertifioidut ergonomiset istuimet, ohjauspyörän lämmitys, etu- ja takaistuimien lämmitys sekä jalan heilautuksella avattava takaluukku lisäävät käyttömukavuutta entisestään.\nMuiden Opelien tapaan Grandland X:n kuljettaja ja matkustajat nauttivat huipputason yhteyksistä uusimman sukupolven Android Auto- ja Apple CarPlay -yhteensopivilla IntelliLink-järjestelmillä. Lisäksi kaikissa Grandland X:issä on Opelin henkilökohtainen yhteys- ja palveluavustaja Opel OnStar, joka voi huolehtia muun muassa hotellihuoneen varaamisesta1 ja pysäköintipaikan hausta2. Yhteensopivat matkapuhelimet voidaan ladata langattomasti induktiivisella latauksella.\nGrandland X on varustettu kirkkailla, mukautuvilla AFL LED -ajovaloilla. Kaarrevalot, kaukovaloavustin ja automaattinen kantamansäätö takaavat, että tie on optimaalisesti valaistu kaikissa tilanteissa.\nAjamisen hauskuutta modernein moottorein ja IntelliGrip-pidonhallinnalla.\nAluksi moottorivalikoimaan kuuluu kaksi taloudellista moottorivaihtoehtoa, jotka ovat saatavana joko kuusivaihteisella manuaalivaihteistolla tai kuusiportaisella automaattivaihteistolla. Start/Stop-järjestelmä on vakiovarusteena. Kevytmetallisen, ahdetun 1,2 litran suorasuihkutusbensiinimoottorin teho on 130 hv (NEDC-polttoaineenkulutus yhdistetty 5,1-5,2 l/100 km; CO2 117-120 g/km) ja 1,6-litraisen dieselversion teho 120 hv (NEDC-polttoaineenkulutus yhdistetty 4,0-4,3 l/100 km, CO2 104-112 g/km).\nMonien kuljettajaa avustavien järjestelmien lisäksi Grandland X:n ajonautintoa lisäävät eloisat moottorit ja valinnaisvarusteena saatava elektroninen IntelliGrip-pidonhallintajärjestelmä. Valinnaisvarusteena saatava järjestelmä tarjoaa parhaan pidon ympäri vuoden kaikilla tienpinnoilla. Kuljettajalla on valittavanaan viisi erilaista ajotilaa. Järjestelmä sopeuttaa vääntömomentin jaon etupyörille, sallii pyörien luiston tarvittaessa sekä säätää automaattivaihteiston vaihtamispisteitä sekä kaasupolkimen vastetta. Näillä toimilla varmistetaan paras pito ja vakaa käsiteltävyys niin lumessa, mudassa kuin märillä pinnoilla.\nOpel Grandland X:n bensiinimoottorisen version hinnat alkavat 25 906 eurosta ja dieselmoottoriversion 26 167 eurosta.\n1 Booking.com:in kautta. Edellyttää sähköpostiosoitetta ja luottokorttia.\n2 Parkopedian kautta.", "timestamp": "2018-01-18T09:50:59Z", "url": "http://www.opel.fi/experience-opel/tietoja-opelista/opelin-uutisia/2017/10/opel_uutiset_opelin_uusi_katumaasturi_grandland_x_nyt_suomessa.html"}