{"text": "Kevätkisa 2018\nJoensuun keilailuliiton järjestämä kevätkisa alkaa tiistaina 3.4.2018 klo 18.30 ja viimeinen kisaerä on la 28.4.2018 klo 13.00. Finaali su 29.4.2018 klo 15.30\nimg-180403171722-0001\nMikko Hirvonen vei Kultakisan!\nMikko nousi Kultakisan 2018 voittoon Shoot Outin alimmalta portaalta. Ensimmäisen viiden sarjan jälkeen jatkoon vaadittiin 1087 pistettä.\nEnsimmäisessä Shoot Out -pelissä Mikko löi Tomi Väänäsen ja Martti Hämäläisen. Kymppiruutuun tarvittiin siinä ehjä samoin kuin seuraavassa pelissä Luukas Väänästä ja Tatu Hirvosta vastaan.\nFinaalimatsi eteni varsin tasaisissa merkeissä ja kymppiruutuun lähdettiin Miika Harisen niukasta johdosta. Kumpikin finalisti niittasi ensimmäisellä kaadon, mutta loppukilpailua lähes alusta loppuun saakka hallinnut Miika jätti toisella kympin, johon Mikko vastasi kaadolla ja naksautti näin 500 euron ykkösrahat kotiin!\nKultakisa finaalia vaille valmis\nKultakisan karsinta on päätöksessään: suorituksia saatiin 290 kappaletta ja finaalirajaksi tuli 1360. Viimeisellä viikolla tuloslista on hieman elänyt: ensin järjestävän seuran juniori Luukas Väänänen pisti 1422 ja veteraani Olli Rotko 1383. Viimeisenä viikonloppuna tuloslistaa muuttivat vielä lauantaina JoKen Jukka Hirvonen (1393) ja JG:n Miika Harinen (1388).\nPäätöserästä finaaliin puristi tuttuun tapaan Tomi Väänänen (1414).\nFinaalin 500 euron ykköspalkinnosta taistelu alkaa lauantaina klo 14!\nKarsinnan lopputilanne\nJG jatkaa liigassa, toivottavasti pelataan myös Joensuussa\nSunnuntaina se sitten varmistui hyvissä ajoin: Joe’s Gold jatkaa liigapelejä myös ensi kaudella seitsemännen sijan myötä.\nLauantain onnistumiset toivat JG:lle niin paljon happea, että pyhänä Goldille riitti avauspelin voitto Kotkan ET:stä ja loppupäivä olikin sitten enemmän ja vähemmän merkityksetöntä pelailua.\nJG ottikin avausvoiton jälkeen kuokkaan ensin TKK:n kakkosjoukkueelta ja sitten peräkkäin kärkikaksikolta Mainareilta ja Baylta. Joe’s Gold haastoi kärkikaksikon kuitenkin erittäin tiukasti, sillä kumpikin ottelu ratkesi vasta päätössarjassa kärkikaksikon kaatojonoihin.\nViimeisestä pelistä päästiin kuitenkin jatkamaan vielä voitto alla ensi kauteen, sillä Rauman GH:ta vastaan ottelu ratkesi käytännössä jo puolivälissä ja 14 pisteen kotiutus varmisti JG:lle 12 joukkueen liigassa seitsemännen sijan.\nAvauskauden tulokset täyttivät joensuulaisten odotukset, ainoastaan Lahden tammikuun kierroksen lauantaipäivän romahdus jätti hieman jossiteltavaa ja paremmalla onnella sarjasijoitus olisi voinut olla pari pykälää parempikin. Mitalipeleihin ei tällä kaudella vielä rahkeet aivan riittäneet, mutta ensi kauteen lähdetään jo yhden vuoden isommalla kokemuksella ja toivottavasti Joensuuhun saataisiin myös liigan kotikierros.\nLiigamitaleista huhtikuussa taistelevat Varkauden Mainarit, Lahden Bay ja Tampereen Keilakerho. Karsimaan sarjapaikastaan joutuivat puolestaan Kouvolan AS ja Kotkan ET.\nJG:llä loistopäivä Talissa\nKyllä se nyt siltä näyttää, että liigapaikka säilyy Joensuussa ensi kaudellakin ja toivottavasti saadaan siten myös miesten keilaparhaimmisto keilaamaan ensi kaudeksi Pohjois-Karjalaan liigakierrosta.\nTalissa miesten SM-liigan päätöskierroksella Joe’s Gold aloitti pelit voitolla Rämeestä, mutta pari seuraavaa peliä toivat tappiot TPS:lle ja AS:lle. Lounaalle mentäessä oltiin vielä epävarmassa tilanteessa, sillä karsintaviiva häämötti liian lähellä.\nTauon jälkeen GB:tä vastaan saatiin avaussarjassa tarvittava kymppiruudun onnistuminen Tomi Väänäsen ankkuroidessa tarvittavat keilat pois. Sen jälkeen hurmos löytyi ja loppupäivä paukutettiin kaatoja pelijärjestyksellä Mikko Hirvonen, Teppo Fredriksson, Teemu Harinen ja loppuun kaksi vasuria (Väänänen ja Tatu Hirvonen), joille kentät olivat suosiollisia. GB kaatuikin viimeisen sarjan kauneusvirheestä huolimatta 18-2.\nOsku Palermaa sai seuraavassa pelissä kauhottua Patterille 6 pistettä, mutta JG:n saldo oli 14.\nViimeisessä pelissä päivä huipentui matsissa JG-TKK viimeisen sarjan kymppiruutuun, jossa pelattiin 12 sarjapisteestä. Joukkueiden ankkurit Perttu Jussila ja Tatu Hirvonen olivat päätösruudussa kummatkin täydellisiä, mutta JG:n alkusarja oli sen verran parempi, että lopputulema oli 18-2 joensuulaisille.\nTähän sinetöityi käytännössä myös joensuulaisten sarjapaikka ensi kaudelle, sillä eroa karsintarajaan on jo 56 sarjapistettä, kun päätöspäivänä sunnuntaina pelataan enää 5 peliä. Nousijajoukkueelta hieno suoritus ja huomenna pyritään napsimaan sitten muutamia varmistelupisteitä. JG:n joukkuekeskiarvo lauantaina oli yli 220 pistettä.\nPelit jatkuvat sunnuntaina klo 10 kesäaikaa ja miesten pelejä voi seurailla SKL:n livelähetyksestä!\nSarjatilanne täältä.\nLiigan päätöskierrokselta livelähetys\nJoe`s Goldin liigaryhmä matkustaa viikonlopuksi Taliin SM-liigan päätöskierrokselle. Joensuulaiset ovat sarjassa seitsemäntenä ja viikonlopun Baker-pelien ykköstavoite on varmistaa sarjapaikka ensi kaudellekin.\nJoukkueessa ovat mukana Mikko Hirvonen, Tatu Hirvonen, Tomi Väänänen, Marjo Hirvonen, Teppo Fredriksson ja Teemu Harinen.\nSKL lähettää peleistä livekuvaa lauantaina klo 11 ja sunnuntaina klo 10 alkaen. Mukaan pääsee tästä.\nPaikallissarjan olosuhde\nPaikallissarjan viimeinen kierros 19.3.\nPaikallissarjan kauden 2017-2018 viimeinen runkosarjakierros pelataan maanantaina 19.3. klo 18 alkaen.\nMiettinen kolmosviikon ykköstykki\nKultakisan kolmas karsintaviikko käynnistyi ryminällä, kun ”Lukkomiehet” pistelivät tiistaina Jouni Miettisen johdolla listaa uusiksi. Jouni teki varman finaalituloksen 1377, jolla ollaan tulosluiskalla kakkosena. Myös Mika Hyttinen (1349) ja Jouko Salmela (1340) ovat kiinni finaalipaikassa.\nPerjantaina finaaliin vasuroi puolestaan puhtaalla tuloksella pinnan alle kolmentoista jäänyt Olavi Harinen. Tuohon kun lisätään tasoitukset, niin 1353 riittää viidenneksi.\nKarsinnan puolivälissä tuloksia selatessa on helppo havaita, että 1330-1340 väliin on kasaantunut melkoinen rypäs tuloksia – tuon asteikon yläpäässä ollaan erittäin lähellä finaalipaikkaa ja alapäässä taas mahdollisuudet ovat heikot.\nKolme viikkoa karsitaan siis vielä ennen pääsiäislauantaina pelattavia finaaleja. Alkupuoliskon perusteella näyttää siltä, että tällä kertaa nollatasoitusmiehet eivät juhli laajalla rintamalla, joten muhiikohan Kultakisassa tänä vuonna yllätys?\nSivu 21 (39)« Ensimmäinen«...10...1920212223...30...»Viimeinen »\nKeskiviikon treenitunti tauolle\nPaikallisarjan tulokset\nTiistaikisa peruttu toistaiseksi\nKeskiarvokisa ja Kevätkisa tauolle!\nCosmicin kilpailut tauolle!", "timestamp": "2020-04-05T19:17:06Z", "url": "http://www.joenkl.com/ajankohtaista/page/21/"}