{"text": "Rehtorit Keravan nuorisovankilassa\nBack in the chain gang on muuten hyvä biisi. Jokunen ylimääräinen perhonen oli vatsassa keikkatilanteen ainutlaatuisuuden johdosta. Yleisö koostui pääosin nuorehkoista mieshenkilöistä, jotka olivat pukeutuneet urheilullisesti. Portilla varmistettiin, että henkilömäärä oli sama, kuin etukäteen ilmoitettu. Lavalle mentiin seuraavasta portista. Missään ei ollut ketään. Takahuoneeseen mentiin taas uudesta portista. Keikkapiha oli aivan loistava rinne-lentopallokenttä-toinen rinne –yhdistelmä. Aurinko hoiti valomiehen hommaa ja muutenkin oli piknik-puitteet.\nTasan sovittuna aikana yleisö valui alueelle. Kukaan ei ollut juovuksissa. Taikuri Luttinen taikoi hiki hatussa ja sitten mentiin. Reponen jr pyysi porukkaa lähemmäksi ja yksi ryhmä pölähtikin lavan edustalle. Ja kone käyntiin!\nSoittaminen on soittamista, siinä ei sitten ollutkaan mitään erikoista. Tiukka setti, hiukan erikoisia biisivalintoja yhden oven väliin jääneen sormen takia. Yleisön käytös oli hillitympää, kuin Vastavirrassa viime lauantaina.\nKeikan jälkeen yleisö siivosi ja kaikki lähtivät jatkoille yhtä aikaa.\nRehtori 176-671\nSanotaanko nyt näin, että kirkkaasti erikoislaatuisin keikkatilanne, missä olen ikinä ollut. Ja veikkaan, että lajissaan jää ehkä ensimmäiseksi ja viimeiseksi. Lavapuitteet olivat myös karut. Lavana toimi rekan kontti, joka oli katettu pressulla ja lavan ominaissoundi oli hyvinkin mielenkiintoinen. Monitoroinnin puuttuminen myös hieman vaikeutti soittamista mutta aika autopilotilla taisi tuo soitto mennä. Valoista vastasi aurinkokuntaamme lämmittävä valoilmiö, eli aurinko, joka paistoi suoraan päin pläsiä ja lämpökuolema oli lähellä. Jotenkin vaan meinasi kerta kaikkiaan voimat loppua kun tuo tikuttaminen muutenkin on varsin fyysisesti vaativaa jo normaaleissa klubi-ympäristöissäkin. Hammasta purren loppuun ja ihan kelpo keikkahan tuo oli. Kai? Yleisön reaktiot olivat hillityn hyväksyvät. Sanna sanoi, että kyllä siellä jalat polki tahtia ja ihmiset taputtivat. Hieman ehkä olivat varautuneita ja sanoisinko ujoja\nVankila-miljööstä vielä. Paikan luonteeseen nähden erittäin kaunis ja hyvin hoidettu paikka. Päätän raportin seuraavaan pisteeseen.\nRehtorit soitti vankilassa näin:", "timestamp": "2017-11-22T20:24:25Z", "url": "http://ramopunk.com/keikat/2007/jail.htm"}