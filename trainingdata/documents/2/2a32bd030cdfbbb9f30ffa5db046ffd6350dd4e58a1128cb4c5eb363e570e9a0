{"text": "Firefox yksinkertaistaa: Vain muutama toiminto jää näkyviin - Digitoday - Ilta-Sanomat\nFirefox yksinkertaistaa: Vain muutama toiminto jää näkyviin\nJulkaistu: 19.11.2013 13:43\nFirefox-selaimen kehitteillä olevasta versiosta on piilotettu kaikki, mitä suurin osa käyttäjistä ei tarvitse.\nFirefox-selainta kehittävä Mozilla esittelee selaimen seuraavaa versiota, joka on vasta kehitteillä.\nMozilla käyttää versiosta nimeä Australis, ja järjestön mukaan se on tähän mennessä modernein ja yksinkertaisin Firefox-versio.\nSelaimesta on poistettu näkyvistä lähes kaikki, mitä käyttäjä ei tarvitse päivittäin. Nykyiseen tapaan ylimpänä selaimessa ovat välilehdet, jonka alla on osoite- ja hakukenttä sekä muutama pikavalinta. Tämän alla onkin selainikkuna.\nKäytössä olevan välilehden reunoja on pyöristetty, kun taas muiden välilehtien väliset reunaviivat on häivytetty lähes näkymättömiin.\nSuurin osa toiminnoista on piilotettu valikon alle. Uutta on selaimen muokattavuus. Käyttäjä voi nostaa valikon alta joitakin toimintoja pikavalinnoiksi selaimen yläosaan hakukentän viereen.\nMozillan mukaan testiversio Firefox Australis -selaimesta on ladattavissa lähiaikoina Firefox Nightly -sivuiltahttp://nightly.mozilla.org/, jolla järjestö jakaa varhaisia koeversioita tuotteistaan. Koeversiot lähettävät Mozillalle automaattisesti tietoja selaimen toiminnasta, joita järjestö käyttää hyödyksi jatkokehityksessä.\nAlla pariminuuttinen video, jolla Mozilla esittelee Firefox Australis -selaimen ominaisuuksia tarkemmin.\nIntro to Australishttp://vimeo.com/79509500 from Madhava Enroshttp://vimeo.com/user672164 on Vimeohttps://vimeo.com.", "timestamp": "2017-03-27T19:08:19Z", "url": "http://www.is.fi/digitoday/art-2000000683056.html"}