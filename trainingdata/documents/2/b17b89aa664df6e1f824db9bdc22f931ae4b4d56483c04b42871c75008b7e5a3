{"text": "Puiston laidalla: Väliaikaista vain\nYritän välttää sisutuksessa kaikkea väliaikaista viimeiseen asti. Syy on se, että usein siitä väliaikaisesta tulee pysyvää. Tai pysyvä kompromissi. Vika on tietysti minussa ja saamttomuudessani, mutta olen omalta kohdaltani todennut, että olen mieluummin ilman, kuin ostan väliaikaisen maton tai valaisimen tai jotain muuta. Odotan kunnes löydän sopivan - tai sopivan hintaisen.\nVanhoissa taloissa säilytystila ja sen puute on usein ongelma ja vaatii vähintääkin kohtuullista mielikuvitusta. Meiltä puuttuu puuttui eteisestä järkevä, lasten saavutettavissa oleva ripustustila. Jouduin joustamaan periaatteistani, koska Ikeasta löytyi täydellinen ratkaisu. BJÄRNUMin taittuvat koukut. Eivät ne nyt sentään häikäise kauneudellaan, mutta ovat riittävän siistit ja ne saa pois tieltä kun eivät ole käytössä. Ja hinta on varsin kohtuullinen. Itse muistelen maksaneeni näistä vielä nykyhintaa kolme euroa vähemmän. Jotain mielipiteestäni niistä kertoo sekin, että ne luultavasti saavat jäädä eteiseen myös tulevan remontin jälkeen, saattavat jopa lisääntyä. Mahtaisiko jostain löytyä desing-ruuveja, jotka näyttäisivät noita tavallisia paremmalta?!\nTällaista väliaikaista ripustustilaa meillä nimenomaan tarvitaan. Siis sellaista, joihin vieraat voivat ripustaa takkinsa ja joka näyttää tyhjänä siistiltä - jopa paremmalta kuin käytössä:). Iltapäivisin meillä on hoitolapsia ja lasten kavereita, nyt eivät takit ja reput loju eteisessä.\nKuten huomannette, remontti ei ole edennyt eteiseen asti. Vanhat paneelit loistavat olemassaolollaan. Yläkerrasta kuuluu kuitenkin tälläkin hetkellä työn ääniä, joten eteenpäin mennään. Kuvailen joku päivä kun siellä on jotain kuvattavaa.\nKäykää osallistumassa arvontaan täällä, mikäli ette ole vielä osallstuneet!\nLähettänyt Tanja klo 15.42\nSifia 11. tammikuuta 2013 klo 18.53\nKiitti vinkistä/muistutuksesta. :) Olemme menossa piiiitkästä aikaa ensi viikolla ikeaan ja nämä ovatkin ostoslistalla meidänkin eteiseen!\nTanja 12. tammikuuta 2013 klo 9.27\nOle hyvä :). Muista myös kynttilät, niitä mä aina talvisaikaan kannan kotiin ikeasta.\nLaura 11. tammikuuta 2013 klo 22.26\nJoissain Ikean huonekaluissa tulee mukana pieniä, pyöreitä tarroja, joilla saa ruuvinkannat nätisti piiloon ja naamioitua huonekalun väriseksi. Mitä jos noihinkin askartelisi harmaasta tai hopean värisestä tarrasta/ muovista tms. pienet ympyrät, jotka liimaisi paikoilleen?\nTotta, niinpä onkin. Pitää kokeilla!\nmaiju 11. tammikuuta 2013 klo 22.45\nTuo väliaikaisuusasia on niin tosi! Itse olen sortunut väliaikais-kompromisseihin ja niistä on harmittavan usein jäänyt toistaiseksi pysyviä:/ Parempi olisi juurikin olla ilman se hetki. Paras oli varmaan meidän olohuoneen verhot, (Ikean) väliaikaisversiot roikkui ikkunassa kolme pitkää vuotta...\nTanja 12. tammikuuta 2013 klo 9.28\nKun nyt muistutit.. Myönnettäköön siis, että meillä on myös Ikean väliaikaisverhot makkarissa. Pitääkin soittaa sille kaihdinasentajalle.\nNonna 11. tammikuuta 2013 klo 23.19\nKivat koukut! Mekin löysimme Ikeasta hyvän pienen naulakon eteiseen.\nTanja 12. tammikuuta 2013 klo 9.29\nIkeasta tekee kyllä myös löytöjä.\nAnonyymi 13. tammikuuta 2013 klo 23.33\nHei Tanja. Nyt kysyn vanhasta postauksesta ja ei liity aiheeseen... 30.3.2010 Studiotreeniä, mistä olet ostanut/minkä merkkiset on nuo valkoiset legginsit, jotka tytöillä on Ralph Laurenin mekkojen kanssa? Ihanat nuo Ralph Laurenin pinkit mekot, oletko ne jo myynyt? Olisin kiinnostunut pienemmästä,mikä koko & kunto? tämän kevään mallistossa ei noin kivaa! Ja vielä mistä olet löytänyt pieniä hiuspinnejä, joita Ellenillä on noissa kuvissa? Kuvausvaatetta etsin :). Kiitos! J\n-Jassu- 14. tammikuuta 2013 klo 0.44\nTosi fiksut koukut, kiitti vinkistä!\nJa hei...meillä roikkui ikkunassa EDELLISTEN asukkaiden jättämät paneeliverhot yli 2 vuotta..Ihan vaan väliaikaisesti nääs. ;-)\nAnonyymi 14. tammikuuta 2013 klo 23.24\n...tää on just se syy miks me asuttiin uudessa kodissa vuosi (!) ilman ruokapöytää,tai siis ilman pöytää ylipäätänsä:) kahdestaan syötiin nojaten keittiön tiskipöytään,alko kyllä jo vähän tympiä;) Onneksi se löyty vihdoin ennen joulua....\nTosin edelleen on olohuoneessa kolkon oloista,matto ja sohvapöytä puuttuu mutku mä en haluu ostaa mitään \"sinnepäin\",mielummin odotan sitä just sopivaa!\nKalamuija ja lappilifestyle 15. tammikuuta 2013 klo 23.02\nOi löysin blogiisi vasta ja luin sitä tosi pitkälle taaksepäin. Ihania kuvia! Ja muutenkin blogi josta tykkään. Kauniita lastenvaatteita, tuo saaristolaistausta, kaunis koti ja meitä yhdistävä tekijä eli lastenvaatteiden myynti. Jään seuraamaan:)\nCamilla 16. tammikuuta 2013 klo 8.31\nHei Tanja! Tosi kiva ja raikas tämä sinun päivitetty blogisi! Minä olen myös aloittanut uudelta \"blogipöydältä\", tervetuloa kurkkaamaan! http://bortabrahemma.blogspot.fi/", "timestamp": "2017-10-22T04:25:19Z", "url": "http://saariston-lapset.blogspot.com/2013/01/valiaikaista-vain.html"}