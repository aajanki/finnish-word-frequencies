{"text": "Sitowise – kestävän ja älykkään elinympäristön puolesta | Yritysmaailma\nSitowise – kestävän ja älykkään elinympäristön puolesta\nannika 18.6.2020\nSitowise tarjoaa konsernitasolla hyvin monipuoliset infrarakentamisen palvelut. Palveluihin kuuluu talo- ja infrasuunnittelua, rakennuttamista, hankejohtamista, hankehallintaa sekä kiertotaloutta. Teollisuuspuolellekin on tarjolla varsin kattavat palvelut. Konsernissa työskentelee noin 1700 huippuammattilaista.\n– Vaikka emme tee varsinaista prosessisuunnittelua, osaamiseemme kuuluu kaikki prosessia tukevat asiat. Tämä käsittää rakennukset, energian, sähkön sekä vedenjakelun, että kaikki saadaan suunniteltua ja rakennettua paikoilleen. Meille kuuluu kohteiden suunnittelu ja rakennuttaminen sekä urakoitsijoiden kilpailuttaminen ja urakan aikainen työmaavalvonta, Sitowisen infrarakennuttamisen toimialajohtaja Jouni Maidell toteaa.\nMaidell kertoo, että yhtiön ajankohtaisiin teemoihin on kuulunut jo muutamia vuosia tietomallien hyödyntäminen. Ajankohtaisia asioita ovat myös erilaiset sähköiset raportointijärjestelmät, joiden kautta mukana oleville sidosryhmille pystytään todentamaan hankkeen tilaa reaaliaikaisesti\nKestävää kehitystä suunnittelusta lähtien\nSitowisen kiertotalousmaailmaan liittyy materiaalien hyötykäyttö, kuten vanhojen materiaalien uudelleen käyttäminen. Näihin liittyen operoi samaan konserniin kuuluva Maapörssi.\n– Valtaosassa hankkeistamme kestävä kehitys huomioidaan jo suunnitteluvaiheessa. Tällä pyritään mm. kaupunkiympäristön sujuvoittamiseen, että liikenne soljuisi paremmin. Rakentamisen aikana pyritään siirtelemään mahdollisimman vähän massoja paikasta toiseen. Jos tarvitaan täyttömateriaaleja tai raaka-ainetta rakenteisiin, katsotaan löytyisikö kohteen ympäriltä kierrätysmateriaalia, olipa se sitten louhetta, maa-ainesta tai purettavia rakenteita. Valittavien materiaalien tulisi kestää käyttöä ja aikaa, että ne olisivat myös korjattavissa ja huollettavissa, Maidell painottaa.\nVarsinaisessa rakentamisessa haetaan minimivaatimuksia työkoneiden päästöille ja yleensäkin urakoitsijan energiataloudelle. Työmailla syntyvän sekajätteen määrää pyritään minimoimaan lajittelevan keräyksen kautta.\n– Uutena palveluna meillä on hiilikädenjäljen laskenta. Tätä kautta saadaan rakentamisen vaikutuksia näkyviksi ja pystytään tekemään ohjaavia päätöksiä tehtyjen laskelmien perusteella.\nMaidell kertoo, että Sitowisen asiakaskuntaan kuuluvat mm. kaupunkien ja kuntien tekniset virastot, jotka rakennuttavat kunnallistekniikkaa, ELY-keskukset, väylävirastot, sekä kunnalliset vesilaitokset, kuten HSY, Tampereella sijaitseva Keskuspuhdistamo Oy sekä Mikkelissä Mikkelin Vesi.\n– Teemme teollisuuden kiinteistöpäälliköiden kanssa erilaisia kiinteistöprojekteja. Olemme mukana tehtaisiin liittyvissä muutostöiden suunnittelussa, purku-urakoissa sekä pilaantuneiden maiden kunnostuksissa. Teemme alueiden kunnostusta seuraavaa käyttötarkoitusta varten. Kauttamme saa kaiken näihin liittyvän suunnittelun, rakennuttamisen sekä hankekokonaisuuden johtamisen.\nInfrasuunnittelua yli 40 vuoden kokemuksella\nSitowise on saavuttanut pitkän toimintahistoriansa ansiosta vahvan kontaktiverkosto alan toimijoihin, kuten kuntiin, valtionhallintoon sekä eri urakoitsijoihin – mutta myös muihin suunnittelutoimistoihin.\n– Työtapamme on ryhmätyötä, jossa pyrimme hakemaan jokaiseen projektiin parhaan mahdollisen asiantuntemuksen, joka monessa tapauksessa löytyy vieläpä oman talon sisältä. Kontaktiverkostomme avulla pystymme katsomaan hyvin laajasti mitä osaamista markkinoilla on saatavilla. Pystymme rakentamaan sopivan asiantuntijaverkoston kuhunkin tarpeeseen. Ajattelemme asiakkaamme hankkeen parasta jokaisessa tilanteessa, Maidell painottaa.\nMerkittäviä referenssejä\n– Meillä on tällä hetkellä menossa Espoossa Blominmäen jätevedenpuhdistamohankkeeseen liittyvien viemäritunneleiden rakennuttaminen. Olemme mukana myös Tampereella sijaitsevassa Sulkavuoren puhdistamohankkeessa. Kauttamme saa kokonaisvaltaisen palvelun, jonka tarjoamme tilaajan tarpeiden mukaisesti, yksilöllisesti räätälöiden, Jouni Maidell mainitsee loppuun.", "timestamp": "2020-07-02T18:24:49Z", "url": "https://yritma.fi/teollisuus/sitowise-kestavan-ja-alykkaan-elinympariston-puolesta/"}