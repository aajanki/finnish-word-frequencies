{"text": "Poliittisen väkivallan lisääntyminen huolettaa Saksassa | Yle Uutiset | yle.fi\nPoliittisen väkivallan lisääntyminen huolettaa Saksassa\nSaksassa ollaan huolissaan poliittisten väkivallantekojen lisääntymisestä. Berliinissä on pahoinpidelty neljän päivän aikana neljä äärioikeistolaista poliitikkoa. Kaikki ovat ehdokkaina syyskuisissa maapäivävaaleissa. Poliisi epäilee pahoinpitelijöiksi äärivasemmistolaisia.\n28.6.2011 klo 06.57päivitetty 28.6.2011 klo 07.01\nNiiden tilaisuudet pystytään toteuttamaan yleensä vain mellakkapoliisin suojeluksessa. Silti ne päättyvät usein käsirysyyn vastamielenosoittajien kanssa.\nMustiin asuihin, mustiin aurinkolaseihin ja mustiin naamioihin pukeutuneet päällekävijät ovat pahoinpidelleet kaduilla tai asemilla tavoittamiaan äärioikeistopoliitikkoja potkimalla ja suihkuttamalla pippurikaasua heidän silmiinsä.\nÄärivasemmiston mahdollinen osuus väkivallantekoihin saa viranomaisten mukaan vahvistusta myös vasemmistolaisten Indymedia-internet-sivuilta, joilla pahoinpitelyt kuvataan erittäin yksityiskohtaisesti. Myös tekijöiden toimintatavat vahvistavat poliisin epäilyjä\nÄärioikeistolaisella ja kansallismielisellä NPD:llä on Berliinissä 11 edustajaa kaupunginosaparlamenteissa ja 14 edustajaa Saksin ja Mecklenburg-Etu-Pommerin maapäivillä.\nValtakunnan politiikkaan tällä vajaan 6 000 jäsenen puolueella ei ole vaikutusta.\nLähteet: YLE Uutiset / Pentti Rönkkö\ntalousUlkomaatpahoinpitelyäärivasemmistoäärioikeistoväkivaltaääriliikkeetBerliinikansallisuusaateSaksa", "timestamp": "2019-10-15T23:21:57Z", "url": "https://yle.fi/uutiset/3-5382007"}