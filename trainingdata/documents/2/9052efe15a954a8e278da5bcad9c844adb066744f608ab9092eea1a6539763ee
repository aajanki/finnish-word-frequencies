{"text": "Hero - rankka nuortenromaani Lontoon alamaailmasta - ePressi\nHero - rankka nuortenromaani Lontoon alamaailmasta\tHero - rankka nuortenromaani Lontoon alamaailmasta\nTiedote.\tJulkaistu: 07.10.2015 klo 11:20\nJulkaisija: Nordbooks\tLehtineva, Tiina: Hero. Nuortenromaani\n16-vuotias Eetu luulee muuttavansa takaisin Lontooseen vanhempiensa kanssa tavoitteenaan paikka tunnetun ratsastusvalmentajan tiimissä. Ssuunnitelmat sekoittaa kuitenkin tyttö, jonka perässä Eetu joutuu keskelle heroiininhuuruista todellisuutta.\nYstävät yrittävät jarruttaa, mutta Eetu sulautuu pelottavan täydellisesti mukaan jengiin, jossa poika tuntee viimeinkin pääsevänsä kosketuksiin jonkin aidon kanssa. Kun heroiini virtaa suonissa, tulee Eetusta joku toinen, eivätkä jengimaailman kamaluudet tunnu missään.\nSinisilmäinen ja kiltti Eetu pelaa omilla säännöillään tätä kuoleman peliä, jossa häviäjää odottaa ruumisarkku. Mutta elämä ei ole mustavalkoista, valinnat eivät ole täysin oikeita tai vääriä, ja niiden keskellä Eetu oppii, ettei mikään ole niin haurasta kuin elämä.\n\"Tässä kirjassa haluan antaa erilaisen näkökulman siihen, millaisia reittejä nuoret ajautuvat huumeiden pariin. Asiat eivät aina ole ennalta-arvattavia ja yksinkertaisia, eikä kukaan synny pahaksi. Eetun tarinaa ei pidä lukea mustavalkoisesti, vaan jokaisen valinnan taustalla on enemmän kuin miltä näyttää.\" – Tiina Lehtineva\nTiina Lehtineva on 27-vuotias eteläpohjalainen kirjailija, joka vie lukijan syvälle nuorten maailmaan ja uskaltaa puhua omalla äänellään. Herkistä kasvutarinoistaan tunnettu Lehtineva asettaa henkilönsä syviin vesiin nähdäkseen, missä selviytymisen raja menee. Tähän mennessä 10 nuortenromaania julkaissut kirjailija opiskelee kulttuurituottajaksi ammattikorkeakoulussa, harrastaa nyrkkeilyä ja fanittaa stormtroopereita.\nArvostelukappaleiden tilaukset kirjat@nordbooks.fi\n9789523151598 | syyskuu | kovakantinen | 414 s. | KL 851 | 200x130 mm | 29,00 €\tNordbooks / Atrain Kustannus on Kemissä toimiva kustantamo\ninfo@nordbooks.fi\t07.10.2015 klo 11:20 | Toimiala: Kulttuuri ja taide", "timestamp": "2016-12-09T12:12:16Z", "url": "https://www.epressi.com/tiedotteet/kustannustoiminta/hero-rankka-nuortenromaani-lontoon-alamaailmasta.html"}