{"text": "PERUTTU/CANCELLED April Jazz: Jamison Ross (US), Dalindèo - Jazz Finland\nPERUTTU/CANCELLED April Jazz: Jamison Ross (US), Dalindèo,A Bloc, Fazer Food, espoo24.4. Klo 18:00\nUusi Fazer Food & Co. A Bloc -ravintola Otaniemen kampuksen sydämessä muuttuu tunnelmalliseksi jazzklubiksi, jossa illan esityksistä saa nauttia rennosti ruokailun lomassa. Show & dinner –paketissa kaikki on mietitty valmiiksi siten, että voitte itse keskittyä nauttimaan illasta kaikin siemauksin.\nTarjolla on herkullinen buffet-tyyppinen illallinen ja lavalla nähdään kaksi huippuyhtyettä. Perjantai-illan ulkomainen tähtiesiintyjä on Grammy-ehdokkaanakin ollut karismaattinen laulaja-rumpali Jamison Ross. Lisäksi lavalle nousee perjantaina loistavista livekeikoista tunnettu ja April Jazzien aikaan uuden albumin julkaiseva Dalindeo-yhtye.\nJamison Ross (US)\nChris Pattishall, piano (US)\nBarry Stephenson, basso (US)\nDalindèo tunnetaan suomijazzin tyylillisenä edelläkävijänä sekä rajoja rikkovana liveyhtyeenä. Dalindèon EMMA-palkittu (2013) Kallio -levy nousi sijalle 13 Suomen virallisella albumilistalla ja singautti yhtyeen tuolloin laajemman yleisön tietoisuuteen. Yhtyettä johtava säveltäjä-kitaristi Valtteri Pöyhönen toimii myös suuren suosion saavuttaneen Ricky-Tick Big Bandin kapellimestarina. Dalindèon viides albumi Dark Money ottaa kantaa maailman kaoottiseen tilaan ja musiikillisina suunnannäyttäjinä ovat Miles Davisin 1970-luvun taitteen varhainen fuusio, Charles Mingusin yhtyeiden räjähtävä live-energia ja Sun Ran psykedeelinen avaruus-jazz.\nShow & Dinner -lippu alk. 125 € + toimitusmaksu (alk. 1 €), lippu.fi.\nPERUTTU/CANCELLED April Jazz: Bob James & Till BrönnerTapiolasali, espoo24.4. Klo 19:00\nEnsimmäistä yhteistä albumia työstävän Grammy-palkitun pianistilegenda Bob Jamesin ja arvostetun saksalaisen jazztrumpetisti Till Brönnerin kohtaaminen on jazzkevään odotetuimpia tapahtumia.\n”Musiikki auttaa minua tuntemaan itsensä nuoremmaksi kuin mitä kirjoitin passiini”, hymyilee Bob James, ja se on selvästi totta. Amerikkalainen pianisti, säveltäjä ja tuottaja täyttää jouluna 80 vuotta, mutta hän konsertoi edelleen jatkuvasti, suunnittelee uusia albumeja eikä osoita halua hidastaa tahtia. Se on hienoa, koska Bob James on todellinen musiikkilegenda. Kahden Grammy-palkinnon voittaja tunnetaan muun muassa kaikkien aikojen suosituimpiin smooth jazz -yhtyeisiin lukeutuvan Fourplayn perustajana.\n”Saksan Chet Bakeriksi” tituleerattu Till Brönner on kotimaansa johtava jazztrumpetisti. Hän on saavuttanut urallaan muun muassa viisi Saksan arvostetuinta jazzpalkintoa (ECHO Jazz Awards) sekä yhden Grammy-ehdokkuuden.\nBob James, piano (US)\nTill Brönner, trumpetti (DE)\n(yhtyeen kokoonpano vahvistuu pian)\nPERUTTU/CANCELLED April Jazz: Marilyn Mazur's Shamania, Max Zenger GlobusCafe Louhi, espoo24.4. Klo 19:30\nMarilyn Mazur’s Shamania tuo April Jazzeille kiehtovan sekoituksen jazzia ja maailmanmusiikin sävyjä. Tanskalaisen lyömäsoittaja ja säveltäjä Marilyn Mazurin johtama yhtye on kokonaan naisista koostuva mittava kokoonpano skandinaavisen avantgardejazzin kentältä. Mazurin impressionistiset ja abstraktit sävellykset kohtaavat sanattoman laulun harmoniat, improvisaation ja vakuuttavan edustuksen lyömäsoittimia ja puhaltimia.\nMazurilla on takanaan kunnioitettava ura palkittuna perkussionistina, säveltäjänä ja yhtyeenjohtajana muun muassa Primi Band, Six Winds ja Marilyn Mazur Group -yhtyeissä, minkä lisäksi Mazur kiersi maailmalla jo 1980-luvulla Miles Davisin, Gil Evans Orchestran, Wayne Shorter Quintetin ja myöhemmin norjalaisen saksofonisti Jan Garbarekin riveissä. Shamaniassa Mazurin rinnalla kuultavat muusikot ovat pohjoismaisen jazzin kentällä ansioituneita ja palkittuja soittajia.\nMarilyn Mazur, lyömäsoittimet, sävellykset (DK)\nJosefine Cronholm, laulu, lyömäsoittimet (SE)\nHildegunn Øiseth, trumpetti, vuohitorvi (NO)\nLotte Anker, saksofonit (DK)\nLis Wessberg, pasuuna (DK)\nMakiko Hirabayashi, piano, koskettimet (JP)\nIda Gormsen, basso (DK)\nLisbeth Diers congas, lyömäsoittimet (DK)\nMax Zenger Globuksen matkassa kuljetaan maailman kaukaisiin kolkkiin ja äänellisiin mielenmaisemiin, joissa kauneus ja katoavaisuus ovat alati läsnä. Saksofonisti Max Zengerin sävellyksissä kuuluu kirkkaana tärkeä viesti ympäristömme tilasta ja arvostus luonnon monimuotoisuutta kohtaan. Yhtyeen ilmaisu on tunnistettavaa ja eläväistä jazzia, jossa leikkisään improvisaatioon heittäydytään rohkeasti.\nGlobus julkaisi esikoisalbuminsa keväällä 2019. Yhtyeen johtajan Max Zengerin lisäksi jazzkvintettiin kuuluu Suomen ja Viron nuorten jazzmuusikkojen kirkkainta kärkeä. Kansainväliseen tietoisuuteen Max Zenger Globus ponnahti jo vuonna 2018 voitettuaan arvostetulla Jazz in Marciac -festivaalilla Ranskassa järjestetyn Euroopan kansallisten radioiden yhtyekilpailun.\nTuomo Uusitalo, koskettimet\nLiput alk. 35/29 € + toimitusmaksu (alk. 1 €), lippu.fi\nKesto 3h, väliaika\nApril Jazz SubgroovesKeikalla.fi, espoo24.4. Klo 18:00\nAPRIL JAZZ SUBGROOVES / DAY 3\nTatu Rönkkö: Muovipullomusiikkia ja muita arkisia ääniä\nTatu Rönkkö on lyömäsoittaja, jolle mikä tahansa esine on mahdollinen soitin ja ovi uusien äänimaailmojen löytämiseen. Muovipullomusiikkia ja muita arkisia ääniä on soolokonsertti, jossa Rönkkö luo ennen kuulematonta musiikkia soittamalla mm. tyhjiä muovipulloja, emalikulhoja, tonnikalapurkkeja ja pakasterasioita. Esineillä luotujen monikerroksisten rytmisten kudosten ja ambient-äänimaailmojen hypnoottisuus sekä Rönkön ennalta-arvaamaton, suvereeni improvisointi lumoavat kuulijan ja vievät hetkeksi toisiin ulottuvuuksiin.\nKvanttifysiikan ihmeellisistä löydöksistä nimensä saanut Superposition on säveltäjä-rumpali Olavi Louhivuoren kokoama uunituore kvartetti. Yhtyeen musiikki ammentaa free jazzin ja improvisaation perinteestä, jossa kaikuja voi kuulla mm. Ornette Colemanin sekä Tomasz Stankon/Edvard Vesalan kvarteteista. Louhivuori on koonnut ympärilleen ryhmän lahjakkaimpia nuoria suomalaisia muusikoita, joita kaikkia yhdistää musiikillinen seikkailunhalu sekä pyrkimys etsiä ennakkoluulottomasti uutta. Saksofonisti Adele Sauros (Adele Sauros Quartet, Katu Kaiku) suorittaa tällä hetkellä opintojaan Lontoossa. Altto- ja baritonifonisti Linda Fredriksson on yleisölle tuttu etenkin Mopo -yhtyeestä. Musiikkityylillisiä karsinoita kaihtamaton basisti Mikael Saastamoinen on jazz-yhtyeiden (OK:KO, Katu Kaiku) ohella mukana yhtyeissä kuten Iso Auto sekä Perussastamala. Yhtyeen debyyttialbumi julkaistiin maaliskuun lopussa.\nAdele Sauros, tenorisaksofoni / Linda Fredriksson, altto-, ja baritonisaksofoni / Mikael Saastamoinen, kontrabasso / Olavi Louhivuori, rummut", "timestamp": "2020-07-07T15:13:01Z", "url": "http://jazzfinland.fi/live/2020/04/24/5440"}