{"text": "Pentusia - Ritalanmäen tapahtumia - Vuodatus.net\nTässä on ollut kaikenlaista \"kiirettä\" joten päivitykset on jääneet vähiin. Tärkeimpänä kaikista, että pennut ovat syntyneet. Riinen synnytys ei lähtenyt käyntiin ja sunnuntai-iltana saatiin sektiolla maailmaan kaksi kaunista blue merle poikaa. Polttoheikkouden syynä kaksi kuollutta pentua. Alkuvaikeuksien jälkeen vaikuttaisi, että ollaan pikkuhiljaa voiton puolella. Tänään aamupunnituksessa pojat olivat jo tuplanneet syntymäpainonsa. Niin ja on se muuten kumma että meillä kun koirat tarvitsevat lääkäriä, niin se tapahtuu aina viikonloppuisin ja päivystysaikaan. Joten ei ollut ihan halpa tuo sunnuntain keissikään. Ja vielä joku kehtaa sanoa, että tällä kasvatuksella tahkotaan rahaa taloon. Voin sanoa ettei ainakaan tähän taloon. No mutta pääasia kuitenkin että emä pentuineen on hengissa !\nÄidin kanssa yöpuulla, kuvassa pojat 3 vrk vanhoina. Vasemmalla Cosmic Diamonds ja oikealla Space Dust :)\nTänään olisi vappuaatto, mutta meillähän ei vappua tänään sen erityisemmin juhlita. Vettä tulee taas taivaan täydeltä ja samanlaisena sää pysyy kai iltaan saakka. Vapun kunniaksi juodaan kuitenkin munkkikahvit :) Eilen jo alkoi tekemään ihan mielettömästi mieli munkkeja, eikä kotona ollut tarpeeksi öljyä, niin en voinut munkkeja paistaa. Tänään kävin jo aamusta aikaisin kaupassa ja ihan pakko olikin pussillinen munkkeja napata mukaan. Alkoholitonta kuohariakin olisin ostanut, mutta Lidlissäpä ei sitä sitten ollut. Jospa tästä lähtisi kotihommien pariin, ne kun ei koskaan onneksi lopu :)\n2 Lähettänyt: fb_723652417 - 30.4.2016 klo 11.13", "timestamp": "2020-03-30T13:35:27Z", "url": "https://ritalanmaen.vuodatus.net/lue/2016/04/pentusia"}