{"text": "IL: \"Husu\" Hussein on tuomittu kolmesta petosrikoksesta – erehdytti Kelaa ja sosiaalitoimea | Kotimaa | Kaleva.fi\nEtusivu Kotimaa IL: \"Husu\" Hussein on tuomittu kolmesta petosrikoksesta – erehdytti Kelaa ja sosiaalitoimea\nKotimaa 13.11.2019 19:05\nHelsinkiläinen kaupunginvaltuutettu Abdirahim ”Husu” Hussein (sd.) on ollut viime päivinä julkisuudessa taksimatkasta, jolta hän väitti jättäneensä kyydistä rasistisesti nimitelleen asiakkaan. Hussein on sittemmin myöntänyt valehdelleensa asiassa.\nPoliisi kuitenkin tutkii Husseiniin kohdistuneita epäiltyjä rasistisia tekoja. Pöydällä ovat ainakin yhden taksimatkan tapahtumat sekä aiemmin hänelle lähetetty hirttoköysi ja uhkauskirje. Hirttoköysitutkinnasta uutisoi Helsingin Sanomat.\nNyt Iltalehti kertoo, että Hussein on tuomittu kolmesta petosrikoksesta. Lehden tekemän selvityksen mukaan sakkorangaistuksiin johtaneet tuomiot ovat vuosilta 2001, 2002 ja 2006.\nHussein on IL:n mukaan erehdyttänyt Kelaa, Turun kaupungin sosiaalilautakuntaa sekä Turun kaupungin sosiaalikeskusta maksamaan hänelle etuuksia, joihin hän ei olisi ollut oikeutettu. Husseinen perusteettomasti saamat etuudet olivat kullakin kerralla muutaman tuhannen eruon suuruisia.", "timestamp": "2019-12-14T00:19:34Z", "url": "https://www.kaleva.fi/uutiset/kotimaa/il-husu-hussein-on-tuomittu-kolmesta-petosrikoksesta-erehdytti-kelaa-ja-sosiaalitoimea/830225/"}