{"text": "FC Lahden teräsmies vaihtopenkillä ensimmäistä kertaa lähes kuuteen vuoteen | SuomiFutis\nFC Lahden kapteenin Mikko Hauhian pitkä putki alusta loppuun asti pelatuissa otteluissa päättyy tänään, tiistaina.\nHauhia, 34, on pelannut 185 Veikkausliigan ottelua putkeen alusta loppuun, mutta tänään hän aloittaa vaihtopenkillä ottelussa Kuopion Palloseuraa vastaan.\nLahden puolustuslinjassa aloittavat Jean-Christophe Coubronne, Jani Tanska, Mikko Viitikko ja Teemu Penninkangas.\nHauhian putki alkoi elokuussa 2013 Rovaniemen Palloseuraa vastaan. Enemmän täysiä otteluja putkeen on pelannut vain maalivahti Mikko Kavén, joka tahkosi täydet minuutit 217 peräkkäisessä Veikkausliigan ottelussa vuosina 2001-2009.\nKaiken kaikkiaan Hauhia on pelannut 399 ottelua Veikkausliigassa. Enemmän otteluita on vain Toni Huttusella (441) ja Ari Nymanilla (406).\nEdellinen artikkeliErikoinen tapa juhlia historiallista välieräpaikkaa – omat fanit mukiloivat pelaajan tyttöystävän sairaalakuntoon\nSeuraava artikkeliKPV-luotsi julkaisi hienon videon superjunnun vapari-illasta – Huuhkaja-tähti Petteri Forsell äimistyi: ”Ei oo Kokkolassa hätää”", "timestamp": "2019-12-14T13:54:19Z", "url": "https://www.suomifutis.com/2019/06/fc-lahden-terasmies-vaihtopenkilla-ensimmaista-kertaa-lahes-kuuteen-vuoteen/"}