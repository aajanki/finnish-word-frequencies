{"text": "MetsänTaika ja taikaa metsässä | Ulkoilu- ja eräliike Patikka\nMetsänTaika ja taikaa metsässä\nVihdoin näyttää siltä että kesä saapuu ainakin tänne Eteläisempään Suomeen ja monet meistä kaivaa retkivarusteet esiin ja suuntaa metsään. Mikäs onkaan sen parempi tapa rentoutua kun ottaa eväät mukaan ja mennä nauttimaan luonnon rauhasta.\nMe saimme valikoimiimme ihanat käsintehdyt MetsänTaika kuksat joista kelpaa nautiskella juotavaa retkillä ja reissuilla.\nMetsänTaika kuksat\nMETSÄNTAIKA on pieni paikallinen mikkeliläinen yritys, joka on saanut syntynsä rakkaudesta luontoon ja sen kauneuteen, sekä intohimosta luoda jotain kaunista käsillä luonnon antimista. Innoituksensa ja voimansa metsäntaika ammentaa pohjoisen karunkin kauniista ja lumoavasta luonnosta. Puumateriaali kuksiin ja koruihin tulee lähiluonnosta; Hiirolan ja Anttolan omista metsistä.\nMetsänTaika käsityöläiset Tiia Ja Markus\nJokainen kuksa on käsin tehty kunnioittaen puuta ja sen uniikkiutta. Näin jokainen kuksa on omannäköisensä ja ainutlaatuinen omistajalleen.\nKuksa on käsitelty perinteisesti ja se säilyttää parhaiden ominaisuutensa säännöllisellä kahvirasvauksella, noin kerran vuodessa riittää. Kuksaa ei saa pestä pesuaineella – pelkkä vedellä huuhtelu riittää käytön jälkeen.\nKoska kuksa on luonnontuote, se saattaa joskus käyttäytyä myös luonnon tavoin ja haljeta jännityksestä ensimmäisillä käyttökerroilla. Jos näin käy, saa tilalle uuden kuksan tilauksesta.\nKuksia voi myös tilata nimellä kaiverrettuna sekä myös muista toiveista voi aina keskustella.\nKäykää kurkkamassa valikoimaamme ja tilaustyönä kuksia saa suoraan Tiialta ja Markukselta.\nIhanaa toukokuun loppua ja kesän alkua. Me vielä teemme töitä etänä mutta aina saa soitella ja satunnaisesti olemme paikalla myös kaupalla.\nJa verkkokauppa toimii 24/7 :))\nAurinkoisin terveisin Tomppa ja Katja\nPrevEdellinenTerveiset Nuhppir-tunturilta", "timestamp": "2020-05-29T07:25:22Z", "url": "https://patikka.fi/metsantaika-ja-taikaa-metsassa/"}