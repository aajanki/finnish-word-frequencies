{"text": "Showing results for tags 'terwamaraton'. - Juoksufoorumi.fi\nShowing results for tags 'terwamaraton'.\nalueella lisäsi TERWA alueelle Maratonit\nAloitetaanpa uusi Terwa-ketju vielä ennen vuoden vaihtumista. 27. kerran järjestettävä Terwamaraton juostaan 2014 käyttöön otetulla entistä kauniimmalla ja vauhdikkaammalla reitillä, tapahtumakeskuksena toimii Raatin Stadion. Maratonin lisäksi juostaan puolimaraton ja kymppi. Mukana juoksijoita vauhdittamassa on jo tuttuun tapaan kattava jänispalvelu. Tapahtumaan ilmoittautuneiden kesken arvomme yhteensä viisi Suunto Ambit3 Sport HR â€“urheilukelloa, yhden kunkin jäljellä olevan hintaportaan jälkeen sekä kaksi itse kisapäivänä 23.5.2015. Nykyinen hintaporras päättyy tänään klo 24, joten kannattaa ilmoittautua hetimiten niin on mukana kaikkien viiden mittarin arvonnassa! Iloista vuodenvaihdetta, vauhdikasta uutta vuotta & tervetuloa kirmaamaan tapahtumaamme toukokuussa! :smiley: p.s. uutuutena 2015 järjestämme yhdessä Tervahiihto -tapahtuman kanssa \"TuplaTerwa\" -yhteiskisan, josta voitte lukea lisää täältä: linkki.\nTERWAMARATON, Oulu, 24.5.2014\nAvataanpa 2014 Terwamaraton -ketju ennen kuin tapahtumaan ilmoittautumisen ensimmäinen hintaporrasjakso umpetuu 31.12.2013. Ensi vuonna 26. kertaa järjestettävän tapahtuman kisakeskus siirtyy Raatin Stadionille ja samalla myös reitti uudistuu entistä kauniimmaksi ja hiukan vauhdikkaammaksi hiekkatieosuuksien kutistuttua noin neljäsosaan aikaisemmasta (jatkossa vain noin 1%hiekkatietä). Eri juoksumatkojen (maraton, puolimaraton ja 10 km) lähtöpaikat sijaitsevat stadionin ulkopuolella ja maali sijaitsee stadionilla. Reitit on mitattu SUL:in sertifioiman reitinmittaajan toimesta viime lokakuussa ja reittikarttoihin voi tutustua tapahtuman www-sivuilla. Jänispalvelu vahvistuu aikaisempaa kattavammaksi: Maraton: 3h, 3h15m, 3h30m, 3h45m, 4h, 4h30m, 5h. Puolimaraton:1h30m, 1h37.5m, 1h45m, 1h52.5m, 2h, 2h15m, 2h30m. Juoksufoorumilla tapahtuman järjestävä urheiluseura (Oulun NMKY Urheilijat Ry) esiintyy jatkossa TERWA-nimimerkillä ja mieleen juolahtavia kysymyksiä ja kommentteja tapahtumasta voi rohkeasti esittää tässä viestiketjussa, tapahtuman facebook-sivulla tai lähettämällä sähköpostia osoitteeseen maraton@onmky.fi. Pyrimme vastaamaan esittäviin kysymyksiin mahdollisimman säntillisesti. Kannattaa siis tehdä osallistumispäätös nyt ja ilmoittautua edullisimmalla hinnalla ennen tulevaa vuoden vaihdetta!\nOulun Terwamaraton tulossa taas keväällä 2010. Kyseessä on yksi Suomen suurimmista maratontapahtumista, osallistujia viime vuonna yli 2000, joista reilut 400 maratonilla. Tapahtuman nettisivuille päässee kätevimmin sivun yläreunan mainosbannerista. Jo ennen tapahtumaa voi hyödyntää näitä: P.S. Syitä tämän ketjun aloittamiseen jo puoli vuotta ennen tapahtumaa: Vantaan maratonilta arvontapalkintona saatu osallistumisoikeus tähän tapahtumaan, jota muutenkin olin suunnitellut kevään maratoniksi sekä Terwan reittimerkintänä toimivan sinisen katkoviivan katseleminen lähes jokaisella lenkillä.", "timestamp": "2019-09-18T11:18:32Z", "url": "https://www.juoksufoorumi.fi/tags/terwamaraton/?_nodeSelectName=downloads_file_node&_noJs=1"}