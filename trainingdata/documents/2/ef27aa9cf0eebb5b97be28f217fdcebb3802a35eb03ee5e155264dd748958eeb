{"text": "Importing to Brazil : guidelines for Finnish and other foreign-based companies\nLeppänen, Rony (2016)\nLeppanen_Rony.pdf (2.687Mt)\nLeppänen, Rony\nhttp://urn.fi/URN:NBN:fi:amk-2016061512995\nBrasilian maahantuonti tunnetaan sen monimutkaisista lainsäädännöllisistä puitteista koskien tuontimaksuja ja hallinnollisia menettelyjä. Tämä korostuu niin suomalaisten kuin ulkomaistenkin yritysten keskuudessa varovaisuutena tehdessään ulkomaankauppaa Brasiliaan.\nTämän opinnäytetyön tavoitteena oli luoda käsitys keskeisistä muodollisuuksista Brasilian maahantuonnissa keskittyen tuontiveroihin ja -menettelyihin sekä mukaan luettaviin asiakirjoihin. Tämän lisäksi ajatuksena oli perehtyä keskeisiin virastoihin ja muihin osapuoliin, jotka joko hallinnoivat tai muuten toimivat Brasilian maahantuonnissa. Nämä aiheet esitetään niin teorian kuin tarkasti valitun käytännön esimerkin kautta syvemmän näkemyksen ja ymmärryksen saavuttamiseksi.\nTyössä esitetään ehdotuksia, miten vähentää tuontikustannuksia ottaen huomioon verot ja hallinnolliset menettelyt sekä mitkä tekijät saattavat aiheuttaa tavaroiden juuttumisen Brasilian tulliin.\nTämä opinnäytetyö on kirjoitettu brasilialaisessa yrityksessä São Paulossa, Brasiliassa, joka toimii logistiikan palveluntarjoajana ja jolla on partneriyritys Suomessa. Pääasiallisina tiedonlähteinä on käytetty tietoa, joka on peräisin brasilialaiselta ja suomalaiselta logistiikan palveluntarjoajalta sekä brasilialaisen tulliasioitsijan kanssa tehdystä haastattelusta. Näiden tietojen perusteella aiheeseen liittyvä teoreettinen materiaali lisättiin tarkoin valitusta sähköisestä materiaalista, mikä sisältää niin brasilialaisia kuin ulkomaisia valtion hallinnoimia lähteitä sekä erilaisia julkaisuja, artikkeleita, lehtiä, uutisia ja muita mediakanavia.\nOpinnäytetyössä päästiin tavoitteeseen ja tuloksena on hyödyllinen johtamistyökalu niin suomalaisille kuin ulkomaisille yrityksille, jotka aikovat maahantuoda tavaraa Brasiliaan ja jotka haluavat tutustua Brasilian maahantuontiin kehittääkseen liiketoimiaan ja minimoidakseen riskejä.", "timestamp": "2018-05-22T10:21:32Z", "url": "http://www.theseus.fi/handle/10024/114282"}