{"text": "Ulkomaat Julkaistu 22.05.2015 07:43\nPersson kohtasi karhun kouluttaessaan metsästyskoiraa. Mies oli aavistanut jotain olevan eri lailla koiran haukusta. Vain hetkeä myöhemmin karhu oli lähtenyt hyökkäämään metsästä Perssonia kohti.\n– Huusin niin lujaa kuin voin ja tein itsestäni suuren, Persson kuvaili kohtaamista Hela Hälsingland -lehdelle.\nPerssonin käytöksen yllättämä karhu kääntyi nopeasti takaisin puiden suojaan. Tapaus tallentui Perssonin ja tämän vaimon kuvaamalle videolle.\nMetsästäjätaustansa vuoksi karhujen kohtaaminen ei ole Perssonille mitään uutta. Mies pitää kuitenkin pötypuheena monille neuvottua passiivista tapaa käyttäytyä karhun kohdatessaan.\n– Makaa maassa ja leiki kuollutta? En usko siihen, mies totesi sanomalehden haastattelussa.\nPersson kertoo ottaneensa oppia karhujen kohtaamiseen sen sijaan linnuilta.\n– Olen nähnyt kuinka jopa kurjet ovat onnistuneet ajamaan karhun karkuun levittämällä siipensä.\nSkandinaviassa asustavat ruskeakarhut välttelevät yleensä ihmisiä. Persson myöntääkin, että kyseisessä tilanteessa hän itse oli tullut liian lähelle karhua.\n– Ylitin rajan. Näitä eläimiä pitää kunnioittaa.\nYhdysvallat ei julkista bin Ladenin piilosta löydettyä pornoa Isis tappaa ja tuhoaa saadakseen huomiota – säilyvätkö nämä aarteet?", "timestamp": "2018-01-18T22:18:40Z", "url": "https://www.mtv.fi/uutiset/ulkomaat/artikkeli/leiki-kuollutta-karhun-kohdatessasi-tama-mies-paatti-toimia-hieman-toisin/5107786"}