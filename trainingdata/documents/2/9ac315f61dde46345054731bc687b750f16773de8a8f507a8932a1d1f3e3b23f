{"text": "HomekoiratutkimusKoirakorjaamo Admin2019-02-04T07:18:23+02:00\nKoiramme ovat koulutettuja ilmaisemaan noin 30 yleisintä homelajia sekä sädesienet (ns. kosteusvaurioindikaattorilajit). Homeet kasvavat tavallisesti sekakasvustoina ja uusiin lajeihin törmätessään tuttujen joukossa, koira oppii kokoajan tunnistamaan lisää lajeja. Uusia lajeja opetetaan koirille myös aktiivisesti hajuntunnistuskoulutuksen avulla ja ohjaajalta saa pyydettäessä ajantasaisen listan jokaisen koiran kanssa läpikäydyistä lajeista & suvuista.\nHomekoiratarkastus ja homekoiran käyttö\nKokemuksia homekoirista – Esimerkkitapauksia\nNuoripari pienen vauvan kanssa oli muuttanut homeasunnosta uuteen kotiin ja alkanut välittömästi epäillä että uudessa asunnossa on sisäilmaongelmia. Kaikkien kolmen fyysisten oireiden perusteella oli syytä epäillä ongelmien aiheuttajaksi mikrobien aineenvaihduntatuotteita ja homekoirat kutsuttiin tutkimaan asunto. Koirien tehdessä useita ilmaisuja kylpyhuoneeseen ja sen ympäristöön, saivat asukkaat vahvistuksen omille epäilyksilleen ja muuttivat välittömästi asunnosta. Hyvin nopeasti evakkoon lähdettyään, he huomasivat olon kohentuneen.\nHuoneisto 1974, rakennetussa kerrostalossa Helsingissä\nNuori äiti sai haltuunsa vuokra-asunnon ja ennen muuttoa havaitsi mahdollista homeen hajua vaatehuoneessa. Homekoirat merkkasivat asunnossa sekä vaatehuoneen, että toisen makuuhuoneen kahta seinää, joista toinen vasten vaatehuonetta. Vuokrasopimus purettiin ennen kuin perhe ehti muuttaa, sillä he eivät halunneet riskeerata terveyttään. Asuntoon oli tehty kosteusmittauksia, mutta mistään tarkemmista tutkimuksista ei ollut tietoa.\nHuoneisto 1984, rakennetussa kerrostalossa Uudellamaalla\nOstajat halusivat varmistaa täysin remontoidun rintamamiestalon kunnon kuntotarkastuksen lisäksi myös homekoirien avulla. Erityisesti kellarikerroksen suihku- ja saunatilat ongelmattomuus mietityttivät heitä. Koirat eivät löytäneet kolmikerroksisesta talosta mitään huomionarvoista, kaupat lyötiin lukkoon ja perhe pääsi uuteen kotiin.\n1957 rakennettu, omakotitalo Uudellamaalla, asuntokauppakohde\nKun perhe oli ostanut asunnon ja aloittanut remontin, selvisi heille että asunnossa oli aikanaan ollut vesivahinko. Vesiputki oli vuotanut lattian alla ja kohta oli aikanaan kuivattu, sekä kattoikkuna vuotanut. Pintoja avatessa löytyi mustuneita sisäseiniä, jotka poistettiin. Remontin jälkeisen homepölysiivouksen jälkeen asukkaat halusivat varmistua että kaikki vahingoittunut materiaali oli saatu pois ennen uusia sisäpintoja. Homekoirat kuitenkin merkkasivat useita kohtia asunnossa, jatkotutkimuksiin oli ryhdyttävä ja remontti laajeni huomattavasti.\nRemontin jälkitarkastus 1968, rakennetussa rivitalossa Uudellamaalla\nTaloyhtiö pyysi rakennusalan yrittäjältä tarjousta salaojituksesta ja he päätyivät yhdessä ensin kartoittamaan tarpeen homekoirien avulla. Koirien avulla ainoastaan yhdestä asunnosta löytyi ongelmia, ja nämä eivät liittyneet salaojien puutteeseen. Asukkaat päättivät olla ryhtymättä mittavaan ja kalliiseen operaatioon ajatuksenaan että salaojituksen tarvetta ei ole.\n1980 valmistunut, rivitalo Uudellamaalla\nPerheen alkaessa epäillä sairastelunsa johtuvan sisäilmaongelmista, he tilasivat paikalle homekoirat. Koirat merkkasivat useita kohtia ja koirien ilmaisujen perusteella löydettiin mittavat ongelmat alapohjassa. Perhe muutti väliaikaiseen asuntoon remontin ajaksi.\n1960 valmistunut, omakotitalo Hämeessä\nOstaja tilasi homekoirat täydentämään kuntotarkastajan tekemää työtä ja näin varmistuakseen rakennuksen hyvästä kunnosta. Koirat ilmaisivat muutamia sisäseinien alaosia ja kynnysten kohtia. Kuntotarkastajan avattua lattiaa, oli eristevilla ollut kuivaa ja puhtaan näköistä. Näytteet lähetettiin laboratorioon viljelyyn ja selvisi niiden olevan täynnä homeitiöitä. Asuntokauppa peruuntui.\n1984 valmistunut, omakotitalo Hämeessä, asuntokauppakohde\nKatso ohjeet tilaajalle\nTilaajan ohje, Kosteus- ja Hometalkoot\nTilaajan ohje, Haista Home -homekoirapalvelu\nHomekoiratarkastus -ohjeet jatkotutkijalle", "timestamp": "2020-04-04T13:58:20Z", "url": "https://haistahome.com/homekoiratutkimus/"}