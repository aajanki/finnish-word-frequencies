{"text": "Hätäensiapu- ja EA1-kurssit maaliskuussa 2018 - Jyväskylän Pyöräilyseura JYPS ry\nHätäensiapu- ja EA1-kurssit maaliskuussa 2018\n8.2.2018 /in Tiedotteet /by Teemu Tenhunen\nJärjestämme melontaseura Melanvilauttajien kanssa kaksi ensiapukurssia. SPR:n kouluttajien vetämät kurssit on räätälöity ulkoilu- ja luonto-olosuhdepainotteisiksi.\nKurssit on tarkoitettu erityisesti ohjaajille ja ohjaajakoulutettaville. Voimassaoleva EA1- tai EA2-todistus on ohjaajilla välttämätön. Jos ohjaajalla on voimassaoleva EA1- tai EA2-todistus, niin hän voi osallistua hätäensiapukurssille – kurssilla voi päivittää ensiapuvalmiuttaan ja saada EA-todistukselleen 3 vuotta lisäaikaa. Jatkoaikaa voi saada kerran, tämän jälkeen on osallistuttava EA1- tai EA2-kurssille.\nJos ohjaajalla ei ole EA1- tai EA2-todistusta, niin hänen pitää osallistua EA1-kurssille. Molemmat kurssit ovat lenkkejä ja retkiä vetäville ohjaajille ilmaisia.\nMuita kuin ohjaajia otetaan kursseille, jos ja kun paikkoja jää vapaiksi. Kurssit ovat avoimia myös muille kuin JYPSin ja MeVin jäsenille.\nHätäensiapukurssi 16.3.\n4-tuntinen hätäensiapukurssi antaa ensiavun perustiedot. Jos kurssille osallistuu ilman voimassaolevaa EA-todistusta, niin kurssilta saa 3 vuotta voimassaolevan hätäensiaputodistuksen. Jos osallistujalla on voimassaoleva EA1- tai EA2-todistus, niin hätäensiapukurssin käymisellä saa todistukselle 3 vuotta lisäaikaa. Lisäaika on mahdollista saada kerran, tämän jälkeen on käytävä EA1 tai EA2 uudelleen.\nKurssi maksaa JYPSin ja MeVin jäsenille 50 € sekä muille 55 € (normaalihinta 63 €).\nKurssi pidetään perjantaina 16.3. klo 17–21 SPR:n tiloissa Jyväskylän Tourulassa (Ailakinkatu 5).\nIlmoittaudu kurssille täällä!\nEnsiapu 1 -kurssi 21.–23.3.\n16-tuntinen Ensiapu 1 -kurssi antaa perustiedot ja taidot auttaa hätätilanteessa sekä tavallisimmissa sairaus- ja onnettomuustilanteissa. Kurssilta saa kolme vuotta voimassa olevan Ensiapu 1 -todistuksen.\nJYPSin ja MeVin jäsenille kurssi maksaa 110 € sekä muille 130 € (normaalihinta 149 €).\nKurssi pidetään keskiviikosta perjantaihin 21.–23.3. klo 17–21 SPR:n tiloissa Jyväskylän Tourulassa (Ailakinkatu 5).\nTags: ensiapu, ensiapukurssi, JYPS, MeVi, ohjaajat, pyöräilynohjaaja\nhttps://i2.wp.com/www.jyps.fi/wp-content/uploads/2017/02/EA2017_3.jpg?fit=800%2C312&ssl=1 312 800 Teemu Tenhunen https://www.jyps.fi/wp-content/uploads/2009/03/jyps_kscup.jpg Teemu Tenhunen2018-02-08 01:03:012018-03-07 14:15:24Hätäensiapu- ja EA1-kurssit maaliskuussa 2018\nJYPSin pyöräsuunnistustoiminta laajenee JYPSille valtakunnallinen liikkumisen olosuhteiden edistäjä -palkinto", "timestamp": "2019-08-23T14:31:34Z", "url": "https://www.jyps.fi/c99-keskustelu-ja-tiedotus/c20-tiedotteet/ea-kurssit-2018"}