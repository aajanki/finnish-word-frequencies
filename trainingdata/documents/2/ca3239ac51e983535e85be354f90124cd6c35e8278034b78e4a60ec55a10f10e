{"text": "Google vastasi Wikileaksin paljastamaan Androidin tietoturva-aukkovuotoon - Puhelinvertailu\nKuvat paljastavat tulevan Galaxy S8:n ja iPhone-mallien huimat koko- ja näyttöerot\nTästä syystä WhatsApp on ilmainen – Alkaa tehdä nyt rahaa\nGoogle vastasi Wikileaksin paljastamaan Androidin tietoturva-aukkovuotoon\n9.3.2017 21:52\nToissapäivänä julkaistut Wikileaks-dokumentit olivat osa yhtä kaikkien aikojen suurimmista salaisten dokumenttien vuotosarjasta. Vault 7:ksi nimetty vuotosarja paljasti heti alkuun CIA:n kyseenalaisia tiedustelukäytäntöjä, joihin lukeutui vakoilemista tietoturva-aukkojen avulla.\nNäihin kuului myös merkittäviä haavoittuvuuksia Android- ja iOS-järjestelmissä. Käytännössä CIA siis jätti kertomatta valmistajille ja kehittäjille järjestelmien haavoittuvuuksista, jolloin pystyi käyttämään niitä hyväkseen tarvittaessa. Tämä tietysti mahdollisti myös muut aukoista tienneet käyttämään niitä hyväkseen.\nGoogle on nyt kertonut Apple tapaan, että \"monet\" vuodetuista tietoturva-aukoista ovat jo paikattu. Chrome OS ja Android eivät siis ole niin haavoittuvaisia kuin Vault 7:n paljastukset antavat ymmärtää.\nHakukonejätti ei kuitenkaan kerro millainen osa haavoittuvuuksista on edelleen käytettävissä tai millaisella aikataululla kuluttaja voi pitää laitettaan jälleen turvallisena CIA:n ja muiden vakoiluyrityksiltä.\nTietysti yhtiöstä vakuutetaan, että tietoturva on prioriteetti ja Googlella tehdään kaikki, jotta laitteet suojaavat yksityisyyttä. Apple on raporttien mukaaan ottanut haavoittuvuudet erityisen vakavasti.\nMonet haavoittuvuuksista koskevat vanhempia Android-versioita. Vuodot voivat olla vuosien takaa, joten aukkoja on paikattu uusissa versiossa ilman sen kummempia ongelmien puimisia. Paras tapa varmistaa, että tietoturva-aukot on paikattu on päivittää laitteet uusimpaan versioon.\njeppujee (vahvistamaton)\n9.3.2017 22:07\n\"Paras tapa varmistaa, että tietoturva-aukot on paikattu on päivittää laitteet uusimpaan versioon.\"\nLoppuun kulutettu fraasi, joka Android-luurien kanssa pitää paikkansa korkeintaan sen 18 kk. Riippuen täysin valmistajan halusta panostaa päivityksiin. Iphonet on sentään tuettu paljon kauemmin.\n12.3.2017 13:57\nLainaus, alkuperäisen viestin kirjoitti jeppujee:\nTekstistä puuttuu sana \"LineageOS\".", "timestamp": "2019-10-14T04:29:42Z", "url": "https://www.puhelinvertailu.com/uutiset/2017/03/09/google-vastasi-wikileaksin-paljastamiin-androidin-tietoturva-aukkoihin"}