{"text": "Toinen yö uudessa kodissa - Sävyni by Riikka Miettinen\nsisustaminenuusi koti\nby Riikka M - helmikuuta 15, 2019\nViime päivät on olleet aika hektisiä ja kirjoittelin pari postausta sitten, että löysin itselleni uuden asunnon. Asunnon löytymisen jälkeen on ollut aika haipakkaa ja aloitin muuttopuuhat remontoimalla. Uusi kotini on siis ullakkoasunto lähellä keskustaa, mutta myös puistojen vierellä. Koiran kanssa siis aivan unelma sijainti. Aloitin poistelemalla hyllyjä ja koukkuja, seuraavaksi siirryin tuunailemaan keittiön kaapistoja ja välitilaa, joiden jälkeen maalasin suurimman seinän. Laitan varmasti tulevaisuudessa ennen ja jälkeen kuvia, mutta nyt haluan vain hehkuttaa asuntoa. Tänään aamulla odottelin innolla aamuaurinkoa, joka paistaa suoraan ikkunasta sänkyyn. Nappasin fiiliksissä muutaman kuvan ja join kahvia ihan rauhallisissa tunnelmissa.\nOlen aika kaikki, heti, nyt ihminen ja muuttokuorma oli purettava vuorokaudessa. Inhoan sitä jos tavaroitani jää lojumaan ja nyt tyhjät pahvilaatikot ovat varastossa. Kävin eilen töiden jälkeen kaverini kanssa ostamassa kotiin tarvittavia juttuja mm. taulukiinnikkeet ja säilytyslaatikoita. Nyt on siis taulutkin seinällä ja tavarat ovat löytäneet omat paikkansa. Koti on siis hiontaa vaille valmis. Ruokapöydästä puuttuu pari tuolia, yöpöytiä ei ole vielä ja valaisimet on harkinnassa. Saa siis suositella lattia - ja kattovalaisimia, vinkit ovat tervetulleita.\nSain myös uuden sohvani käyttöön ja asunnon kalusteet ovat aika tummanpuhuvia. Itsessään asunto on vaalea ja valoisa, joten tila ei ole mennyt tunkkaiseksi. Makuuhuoneesa taas vallitsee vaaleat tekstiilit ja lämmin tunnelma. Seinät olivatkin jo valmiiksi ruskeat. Innolla odotan koska pääsen jakamaan kuvia myös muualta. Ulkona on ihana auringonpaiste, mutta nyt on pakko panostaa ennakkotehtäviin. Mukavaa viikonloppua siis kaikille ja toivotaan että aurinko näyttäytyy vielä huomennakin!\nTags : sisustaminen, uusi koti\nChandelierhome | Meiju 16. helmikuuta 2019 klo 3.56\nKaunis tämä sinun uusi koti, kaupunkiasunnoissa on aina oma tunnelmansa ja etenin tässä joka on vieläpä ullakko <3\nRiikka M 16. helmikuuta 2019 klo 10.59\nKiitos! Onhan tässä ullakossa oma fiiliksensä. Innolla odotan uusien kuvien jakamista :)\nKauneudenhoito - Omia rutiineja\nHeippa! Nyt höpötelläänkin kauneusjuttuja, joita ei usein tule julkaistua. Vanhat rutiinit ovat edelleen aikalailla voimassa, mutta ...", "timestamp": "2019-12-08T13:44:39Z", "url": "https://www.riikkamiettinen.fi/2019/02/toinen-yo-uudessa-kodissa.html?showComment=1550318205212"}