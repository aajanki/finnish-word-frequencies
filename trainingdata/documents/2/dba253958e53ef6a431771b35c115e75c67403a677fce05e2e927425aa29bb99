{"text": "Food by Marika: Appelsiinijuustokakku\nJuustokakku on mainio jälkiruoka tai kahvipöydän kuningatar monestakin syystä. Ensinnäkin reseptit ovat loputtomasti muunneltavissa omien makumieltymysten mukaan. Kun löydät hyvän juustokakun perusohjeen, vain taivas on rajana erilaisille kokeiluille. Toiseksi, juustokakku toteuttaa yhden helpon juhlakokkauksen pääkriteereistä: Sen voi tehdä etukäteen valmiiksi ja vain nostaa pöytään, kun hetki koittaa. Appelsiinijuustokakku on erityisen raikas herkku keväiseen juhlapöytään, vaikka pääsiäiseksi.\nAppelsiinijuustokakun kyytipojaksi sopii makea unkarilainen jälkiruokaviini, Tokaji Aszu.\nMurskaa keksit. Itse tykkään tehdä tämän siten, että laitan keksit isoon pakastepussiin ja kaulitsen keksit muruiksi pussin päältä.\nSulata voi ja sekoita keksimurujen kanssa tasaiseksi massaksi. Painele keksipohja irtopohjavuokaan, jonka pohja on vuorattu leivinpaperilla. Kakku on helppo vetää leivinpaperin kanssa pois vuokapohjalta.\nVaahdota kerma ja sekoita siihen rahka ja tuorejuusto.\nKuumenna puolet mehusta kiehuvaksi ja liuota siihen liivatelehdet. Sekoita hyvin, ettei liivateliemeen jää klimppejä. Kaada hiukan jäähtynyt liivateliemi ja loput mehusta täytteen joukkoon. Sekoita hyvin.\nTarkista maku ja lisää tomusokeria tarpeen mukaan.\nKaada täytemassa keksipohjan päälle, peitä vuoka esim. kelmulla ja laita jääkaappiin hyytymään vähintään neljäksi tunniksi, mieluiten yön yli.\nLaita liivatelehdet kylmään veteen likoamaan. Kuumenna tilkka mehua ja liuota siihen pehmenneet liivatteet. Lisää loput mehusta ja sekoita tasaiseksi. Mausta tomusokerilla. Kiille saa olla kunnolla makea, että appelsiinin maku tulee hyvin esiin. Varsinkin jos juustomassa ei ole kovin makea, kakku tarvitsee makean kiilteen vastapainoksi. Kaada kiille kakun päälle ja siirrä kakku takaisin kylmään hyytymään neljäksi tunniksi.\nKoristele pääsiäisrakeilla tai suklaamunilla. Tarjoa lisäksi kastikkeena mansikka-mangososetta.\nLähettänyt MarikaH klo 19.00\nTiia K 11. huhtikuuta 2017 klo 22.29\nRakastan juustokakkuka ja tuo on varmasti ihanan raikas pääsiäisaterialle. Mielestäni sitrusjälkkärit sopii täydellisesti pääsiäiseen. Aurinkoista pääsiäistä Marika<3", "timestamp": "2018-05-20T19:30:35Z", "url": "http://foodbymarika.blogspot.com/2017/04/appelsiinijuustokakku.html"}