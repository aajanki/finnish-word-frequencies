{"text": "Turistimatka Itä-Ukrainaan voi tuoda ikäviä seurauksia – suomalaiset rikkoivat lakia lähdettyään katsomaan ”elämää etulinjoilla” - Ulkomaat - Helsingin Sanomat\nVenäjän kautta toteutettu turistimatka Itä-Ukrainan kapina-alueille voi tuoda matkalaisille syytteen rajarikoksesta Ukrainassa.\nTuristimatka Itä-Ukrainaan voi tuoda ikäviä seurauksia – suomalaiset rikkoivat lakia lähdettyään katsomaan ”el\nKaupungin kyltti Donetskissa 15. heinäkuuta 2015. (KUVA: Martti Kainulainen)\nItä-Ukrainassa kävi heinäkuussa suomalainen turistiryhmä, joka meni kapinallisten hallussa olevalle alueelle Venäjän kautta.\nMikään tavanomainen turistikohde alue ei ole. Sota Venäjän tukemien Itä-Ukrainan kapinallisten ja Ukrainan välillä on jatkunut yli kaksi vuotta. Keväällä 2014 Venäjä valtasi Ukrainalta Krimin niemimaan kansainvälisen oikeuden vastaisesti.\nViime viikonloppuna taisteluissa kuoli Ukrainan mukaan kuusi sotilasta. Osapuolten solmiman Minskin sopimuksen määräämä tulitauko ei ole pitänyt, ja taistelut ovat jälleen kesällä kiihtyneet.\nMatkalle lähti mukaan mielenkiinnosta myös Kokoomuksen Nuorten Liiton jäsen, liiketalouden opiskelija Ville Sipilähttps://www.hs.fi/haku/?query=ville+sipila, 22.\n”Olen luonteeltani todella utelias”, hän kertoo.\nMatkan järjesti Donetskin ”kansainvälinen lehdistökeskus”, jota johtaa Itä-Ukrainan kapinallisten näkökulmien tiedonvälittäjäksi ryhtynyt suomalainen Janus Putkonen.https://www.hs.fi/haku/?query=janus+putkonen. Hän viettää paljon aikaa alueella. Tervehdyskirjeessä Putkonen lupaa ottaa henkilökohtaisen vastuun jokaisen matkailijan hyvinvoinnista.\nUkrainan Suomen-suurlähettiläs Andrii Olefirovhttps://www.hs.fi/haku/?query=andrii+olefirov toteaa suomalaisen matkailijaryhmän rikkoneen Ukrainan lakia kulkemalla alueelle Venäjän kautta.\n”Tämä on vastoin Ukrainan lakia. Enimmillään rajarikoksesta voi saada kolme vuotta vankeutta”, Olefirov sanoo puhelimitse.\nUkrainan lain mukaanhttp://finland.mfa.gov.ua/en/press-center/notices/4431-procedure-for-entry-to-the-temporarily-occupied-territory-of-ukraine-and-exit-from-it Krimin niemimaalle ja Donetskiin ja Luhanskiin tulee matkustaa vain Ukrainan kautta ja ulkomaalaiset tarvitsevat siihen Ukrainan maahanmuuttoviraston luvan.\nKäytännössä esimerkiksi järjestöt ja toimittajat käyttävät Venäjän kautta kulkevaa reittiä, jotta pystyvät tekemään töitä sota-alueella.\n”Ymmärsin reissulaisten puheista, että Ukrainan puolelle ei tämän jälkeen enää ole asiaa. Vähän ärsyttää tietysti”, Ville Sipilä sanoo.\nMatkalle oli saatu kokoon yhteensä 15 osallistujaa. Osaan matkaohjelmasta osallistui myös Johan Bäckmanhttps://www.hs.fi/haku/?query=johan+backman, joka esiintyy Ukrainasta eroon pyrkivän Donetskin virallisena edustajana.\nRyhmä lähti 11. heinäkuuta Suomesta junalla Moskovaan ja sieltä bussilla Donetskiin. Venäjän ja Itä-Ukrainan rajalla heidän passejaan ei leimattu. Viiden päivän Donetskissa ja osin Luhanskissa oleilun jälkeen he palasivat samaa reittiä Suomeen.\nEtukäteen matkaohjelmassa mainostettiin mahdollisuutta nähdä ”elämää etulinjoilla”.\nMainoksessa ei mainittu, että reittivalinta rikkoo Ukrainan lakia ja mitä seurauksia rajarikoksesta voi tulla. Suomalaiset matkanjärjestäjät pitävät yleensä ohjenuoranaan Suomen ulkoministeriön matkustustiedotetta. Ukrainassa se kehottaahttp://formin.fi/public/default.aspx?contentid=341699&nodeid=15734&contentlan=1&culture=fi-FI välttämään kaikkea matkustusta Donetskin, Luhanskin ja Krimin alueille.\nSuomi ei voi edes antaa konsuliapua näille alueille, koska ne eivät ole Ukrainan hallinnassa, ulkoministeriön Itä-Euroopan ja Keski-Aasian yksikönpäällikkö Päivi Peltokoski https://www.hs.fi/haku/?query=paivi+peltokoskihuomauttaa.\nKilpailu- ja kuluttajaviraston arvion mukaan mainos ei kuitenkaan johda kohderyhmää harhaan.\n”Sivustolle ei eksy kuka tahansa, vaan olettamana on, että matkaa harkitseva tietää tilanteesta sen, mitä pitää. Kuluttajansuojalaki ei anna eväitä tähän puuttumiseen”, apulaisjohtaja Katri Väänänen https://www.hs.fi/haku/?query=katri+vaananenKilpailu- ja kuluttajavirastosta sanoo.\nMatkailijan oma vastuu lähdöstä on siten riskialueilla suuri. Jos jotain sattuisi, myös matkanjärjestäjää saattaa silti koskea vahingonkorvausvastuu, arvioi Suomen matkatoimistoalan liiton apulaisjohtaja Päivi Laatikainen-Mattssonhttps://www.hs.fi/haku/?query=paivi+laatikainen-mattsson.\nSipilä kertoo, että halukkaat vietiin Donetskista Luhanskin kapinallisalueen puolelle tutustumaan ulkomaalaisiin, jotka vapaaehtoisesti sotivat kapinallisten puolella. Sipilä oli tavannut yhden heistä, suomalaisen Petri Viljakaisenhttps://www.hs.fi/haku/?query=petri+viljakaisen. Tämä oli ehdottanut, että Sipiläkin voisi liittyä taistelijoiden joukkoon.\n”Yritin päästä tilanteesta eroon”, Sipilä toteaa.\nLisäksi käytiin rintamalla.\nMatkan järjestänyt Putkonen vakuuttaa sähköpostiviestissä, että aselepo on pitänyt niissä paikoissa, joilla suomalaiset vierailivat.\nSipilä sanoo miettineensä etukäteen sitä, että matkanjärjestäjät tunnetaan Suomessa Venäjän-mielisten kapinallisten näkemysten ahkerina ajajina.\n”Tiesin, että se vaikuttaa siihen, missä käydään ja mitä nähdään”, hän kuvaa.\nSipilän mukaan hän oli kuitenkin kävellyt myös itsekseen kaupungilla ja puhunut paikallisten kanssa.\nVenäjän tukemat Donetsk ja Luhansk ovat julistautuneet yksipuolisesti itsenäisiksi, mutta niitä ei tunnusta yksikään kansainvälisesti tunnustettu maa maailmassa, ei myöskään Venäjä.\nSuurlähettiläs Olefirov kehottaa matkalla olleita suomalaisturisteja ottamaan yhteyttä Suomen ulkoministeriöön, mikäli he haluavat vielä matkustaa Ukrainaan.\n”Jos he kertovat, etteivät tienneet mitä tekivät ja ovat pahoillaan, voin ulkoministeriön kautta välittää tiedon Ukrainaan. En usko, että matkustus Ukrainaan olisi tämän jälkeen ongelma”, hän toteaa.\nIhmisiä odottivat autossa Uspenkan rajanylityspisteellä Ukrainan ja Venäjän rajalla maaliskuussa. (KUVA: Marko Djurica Reuters)\nTausta: Itä-Ukrainan alueet pyrkivät valtioiksi", "timestamp": "2017-12-13T08:11:39Z", "url": "https://www.hs.fi/ulkomaat/art-2000002913446.html"}