{"text": "joulukuu | 2015 | sarskansivut\nsarskansivut\nSarin profiili\nLukuvuosi on päättynyt – Happy Holidays!\nPosted on joulukuu 13, 2015 by havunuutinen\nOhion yliopiston syyslukukausi 2015 on päättynyt tänään lauantaina. Suurin osa opiskelijoista riensi joululomalle jo eilen perjantaina, mutta valmistuvat opiskelijat juhlivat vielä tänään.\nValmistujaisjuhlallisuudet pidettiin Convocation areenalla, jonne oli saapunut valmistuvat opiskelijat perheineen. Syksyn Graduation commencement on suppeampi sillä suurin osa valmistuu keväällä, jolloin järjestetään tutkintotilaisuuksia kaksi, huhtikuussa ja toukokuussa. Nyt valmistuneita oli 800 kun keväällä todistuksen saa noin 4000 opiskelijaa!\nYliopiston rehtori Dr. McDavis toivotti opiskelijoille menestyksekästä tulevaisuutta koko yliopiston johdon saattelemana.\nTutkinnot jaettiin kaikille kolmelle tutkintotasolle: undergradute, gradute ja doctoral degree. Osallistujilla on perinteikkäät asut – hattu ja musta viitta – ja jokainen sai hakea todistuksensa vuorollaan rehtorilta.\nJuhlan jälkeen jokainen juhli tavallaan ja kaupunki hiljeni juhlijoiden lähdettyä kaupungista.\nLisää yliopistossa opiskelusta lue: http://blogs.uef.fi/on-the-move/\nPeruskoulussa työ jatkuu vielä ensi viikon ja viimeinen koulupäivä on 18.12.Suomalaisille tuttua joulujuhlaa ei ole, omissa luokissa lukukauden päätöstä juhlitaan perjantaina pienillä nyyttikesteillä, videoilla tms. Syyslukukauden arvioinnit tulevat koteihin tammikuun puolessa välissä.\nSää suosi juhlijoita tänään. On joulukuun 12. päivä ja lämmintä oli 22 astetta! Erittäin poikkeuksellista näillä leveysasteilla.\nJa huomenna juhlitaan Lotan syntymäpäiviä, jos sankari paranee kuumetaudistaan.\nSuomi amerikkalaisessa elämänmenossa\nPosted on joulukuu 7, 2015 by havunuutinen\nNäin itsenäisyyspäivän vastaanottoa seuratessa on hyvä kirjailla kokemuksia siitä, miten Suomi ja suomalaisuus ovat tulleet meitä vastaan syksyn aikana.\nSuomalaisia ei Athensissa ole kovin montaa, mutta jokaiseen maailman kolkkaan eksyy muutamia suomalaisia. Heti saavuttuamme tänne tapasimme Jarviksen perheen, jossa suomea puhutaan perheen äidin kotikielen ansiosta. Olemme saaneet tutustua perheeseen matkamme aikana ja saaneet yhdessä viettää useita mukavia ja mieleenpainuvia hetkiä! Kiitos Sirpa ja Scott perheineen!\nLisäksi Athensissa opiskelee ainakin kaksi suomalaista nuorta. Toinen on nähty vain vilaukselta emmekä ole häntä opinneet tuntemaan. Petjan koulun lähellä on ns. Suomi-talo. Siinä asustaa suomalaisten vanhempien Kaliforniassa kasvanut matematiikan jatko-opiskelija. Saimme vaihtaa hänen kanssaan muuman sanan Trick and Treat kierroksella. Hän vaalii suomalaisuutta ja puhuu kieltämme hyvin.\nSuomi-talo Athensissa. Lähes suomalainen matematiikan jatko-opiskelija ystävineen asustaa tätä taloa.\nPittsburgihissa, Andy Warhall museossa tapasimme Markin, joka on kasvanut ja elää Amerikassa, mutta hänellä on vahvat suomalaiset sukujuuret. Hänen perheensä on lähtöisin Suojärveltä ja sukulaisia löytyy niin Joensuusta kuin Lieksasta. Markin kanssa tapaamme ehkä muutaman vuoden sisällä Joensuussa.\nMeillä oli myös ilo vierailla Akronissa, Pohjois-Ohiossa Ketosen perheen luona. Joensuulaislähtöisellä Veli-Pekalla on yritys Akronissa ja perhe asustaa Amerikassa toista kierrosta, tällä erää kolmatta vuotta.\nYstävien lisäksi olemme törmänneet erilaisiin suomalaisiin tuotteisiin ja suomalaiseen osaamiseen. KONE näkyy monissa paikoissa sillä KONEen hissit ja liukuportaat ovat täällä suosittuja. Laatu onkin taattua, sillä meno on tasaista ja varmaa kun Koneen hissiin hyppää :)!\nLumenen tuotteita on myynnissä CVS:llä sekä joissakin muissa kosmetiikkaa myyvissä tavarataloissa. Hinnat ovat komeat ja valikoima melko suppea. Muita vastaantulleita tuotteita ovat mm. Angry Birds, Rapalan tuotteet sekä Marimekko. Nokian älypuhelimia mainostetaan televisiossa, mutta kaupoissa myytävät kappaleet on nimetty jo Mikrosoft Lumiaksi.\nKirjastossa on luettavana Kalevala ja useita Tove Janssonin teoksia kuten Muumit! Kaikki englanninkielellä. Muita kulttuurin tuotteita on ollut vähän näkyvillä, mutta Jorma Kaukosen konserttimainokset pongasimme paikallislehdestä. Ilmeisesti Ohiossa oli kiertue tuossa lokakuussa.\nEnglannin aksettimme noterataan yleensä välittömästi:) Ihmiset ovat positiivisesti kiinnostuneita, mistä olemme kotoisin. Kun keskustelussa ilmenee kotimaamme, vastauksena on ollut yleensä Wau, how far! Suomesta tiedetään varsin vähän, mutta hyvä menetys PISAssa on noteerattu. Lisäksi Pasi Sahlberg on tehnyt suomalaista koulutusta tunnetuksi kirjallaan Finnish Lessons.\nParhaamme olemme tehneet Suomi-kuvan nostamiseksi ja lisäämiseksi. Petjan koulun kansaivälisessä illassa oli tarjolla makaroonilaatikkoa ”kaikkien lasten herkkua”. Lisäksi olen useilla luennoilla saanut kertoa suomalaisesta koulutusjärjestelmästä ja koulun pidosta. Ensi viikolla on vuorossa vierailu 1-2 luokilla Nelsonvillessä. Lapset opiskelevat juuri Skandinaviaa ja osana sitä tutustuvat Lucia-perinteeseen. Emme siis levitetä pelkkää suomalaisuutta vaan myös sitä, että olemme osa pohjoismaita. Suomi tahtoo tuossa keskustelusssa jäädä Ruotsin ja Tanskan varjoon!\nLinnan juhlat jatkuvat YLEn Areenalla ja saamme sen kautta osallistua itsenäisyyspäivän viettoon! Sushia ja kuoharia kyytipoikana!\nHyvää itsenäisyyspäivää kaikille meiltä ulkosuomalaisilta.\nNew York osa II\nPosted on joulukuu 3, 2015 by havunuutinen\nLauantai oli taas odotettu päivä. Aamulla suunnattiin Lotan kanssa ostoksille Marimekkoon, sillä joululahjaviemiset Kaliforniaan oli vielä hankkimatta. Vietiin terveiset Suomesta ja saatiin tarvittavat lahjat hankittua. Tosin suurimmassa osassa tuotteita luki Made in Taiwan.\nIsmon ja Petjan suunnitelmissa oli mennä NHL peliin Madison Square Gardeniin ja me Lotan kanssa suuntasimme Time Squarelle musikaaliin. Aika eivätkä rahat olisi riittäneet kaikkeen, joten teimme ryhmiin jakautumisen. Pojat kehuivat peliä, mutta meidän musikaalikokemus on vertojaan vailla. Aivan huikea esitys, aivan upeat roolisuoritukset, lavasteet ja puvut. Ehdottomasti suosittelemme – the Lion King!\nJääkiekossa New York Rangers hävisi, mutta joukkueen suomalainen maalivahti Antti Raanta valittiin parhaaksi pelaajaksi!\nLauantai-ilta olikin sitten sateinen, vaikkakin lämmin. Pienen hotellilevon jälkeen suuntasimme vielä New Yorkin iltaan ruokailemaan – Hamburgers in New York night -not bad!\nSunnuntaina pongasimme taas turistien suosimia kohteita ”tärkeysjärjestyksessä”. Aamulla heräsimme hyvin Empire State buildingissä. Tuulta ja tuiverrusta oli korkeudessa – hissi vei meidät 86. kerrokseen. Jätimme 102. kerroksen ensi kertaan! Hienot maisemat ja uskomaton määrä rakennuksia silmien edessä.\nMatka jatkui Madame Tussaudin vahakabinettiin, jossa saimmekin sitten tyhjennettyä kameran akun. Kuvia otettiin Tina Turnerin, Obaman kuin Einsteinin kanssa. Mukava kokemus ensikertalaisille, mutta Lontoon vahakabinetti on parempi (tai ainakin tuntui siltä vuonna 1996).\nEnnen keskusasemaa ruokailimme Chipotlessa – mexican food – nam! Turistikierros jatkui keskusaseman kautta Yhdistyneiden kansakuntien lippukavalkaadia katsomaan, mutta pettymys oli suuri. Ei lipun lippua- vain yksi haalistunut YK:n lippu keskellä pihaa. Tienoo oli muutenkin erityisen hiljainen -vain sunnuntailenkkeilijöitä ja muutamia uteliaita turisteja.\nMatkalla hotelliin sai ihailla 5th Avenuen kaupankäyntiä ja kulkea kirjastokatua pitkin kaupungin kirjastoon. Kirjastokadulla oli lukuisia lainauksia historiasta tutuilta kirjailijoilta kuten Lewis Carol, Marx ja Mark Twain. Itse kirjasto on myös häikäisevä kaikella suuruudellaan ja hiljaisuudellaan keskellä suurkaupunkia.\nPaljon ehdittiin nähdä ja kävellä, mutta paljon jäi vielä ensi kertaan! Tänne on tultava vielä uudestaan!\nMaailmalla vallitseva epävarmuus ja terrorismiuhka näkyi New Yorkissa lomaviikonlopun ajan. Kaduilla oli runsaasti käveleviä poliisipartioita, ja kaupunkia kiersivät helikopterit koko ajan. Myös rannikkovalvonta oli aktiivista ja ratsupoliisit vilahtelivat katukuvassa autoilevien kollegojensa kanssa. Olo tuntui erittäin turvalliselta, mutta varmuuden vuoksi jätimme mm. Macyn Thanksgiving paraatin väliin.\nNew York part I\nKiitospäivän loma alkoi näkyä Athensissa jo heti keskiviikkoaamuna, kun koko kaupunki tyhjeni opiskelijoista. Monet lähtivät perheidensä luo jo tiistaina ja viimeiset keskiviikkoaamuna. Kouluissa ja tutkijoiden kopeissa ahkeroitiin vielä keskiviikko, joten meidän loma alkoi keskiviikkoiltana bussimatkalla kohti Columbusta!\nTorstaina saavuimme aamukoneella Newarkin lentokentälle New Jerseyhin ja siitä junalla suoraan hotellin viereen New Yorkin Penn Stationille! Erittäin hyvä yhteys, suosittelen. Kone laskeutui vaille yhdeksän aamulla ja jo klo 10 olimme käyneet hotellilla ja matkalla Manhattanin eteläkärkeen!\nRanskan lahja Amerikalle, Statue Liberty, on ilman muuta näkemisen arvoinen! Lautalle pääsi varsin lähelle ottamaan oman kuvan Vapaudenpatsaasta! Manhattanin eteläkärjen nähtävyyksiin kuuluivat myös Wall streetillä kävely ja World Trade Centerin muistopaikalla vierailu! Vaikuttava paikka, hienosti suunniteltu ja toteutettu muistomerkki!\nPerjantaina (Black Friday) saimme tuntea nahoissamme mitä on ihmispaljous! Eipä ole ihan äsken sellaisissa ruuhkissa olla oltu kuin perjantaina Time Squarella! Aamulla kuitenkin suuntasimme ensin Central parkkiin, joka oli todella miellyttävä vierailukohde tässä hulinassa. ”Yksin kotona”- elokuvan tuttuja paikkoja oli kiva kulkea omin jaloin. Ehkä vielä katsomme elokuvan kun pääsemme kotiin!\nCentral Parkissa paikalliset olivat lenkillä ja turistivat muuten ihailemassa televisioista tuttuja paikkoja. Osa ihmisistä käveli, osa ajoi pyörällä ja osa istui hevosen rattailla -kukin tyylillään. Puistossa pääsimme mukaan myös häihin!\nStrawberry Fields for John Lennon\nPuistosta suuntasimme Time Squarelle ohittaen hienon konserttitalon Carnegie Hallin. Kahvitauon jälkeen jaksoikin sitten keskittyä ostoksiin. Macyn joulukoristelu ja näyteikkunat kokosivat ihmisiä kaupan edustalle sadoittain! Ruuhka oli aivan käsittämätön! Ei siis tullut Macyllä ostosten tekemisestä mitään ja oli siirryttävä Disney kauppaan, toiseen ja kolmanteen vaatekauppaan! Shoppailijan paratiisi tämä kaupunki kyllä on.\nKiitospäivän yhteydessä avataan kaupoissa joulusesonki ja sekin innoitti monet ostoksille. Macyn joulukoristelu oli aivan huikea -tosin koristeisiin täällä satsataan kaikkialla.\nMacyn joulukoristelua ja ihmispaljoutta!\nHotellimme Hampton Inn sijaitsi Madison Square Gardenin lähellä. Erittäin hyvä sijainti hotellille, kävelymatka lähes kaikkialle.\nJatkuu osa II\nVeteraanipäivän tunnelmia", "timestamp": "2018-03-20T23:24:58Z", "url": "https://sarskansivut.wordpress.com/2015/12/"}