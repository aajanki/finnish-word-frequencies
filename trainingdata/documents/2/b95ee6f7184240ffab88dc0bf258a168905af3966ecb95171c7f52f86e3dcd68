{"text": "Puhelinhuoneet | HSL Group Oy\nKeskittymistä vaativaan työskentelyyn\nAvotoimistossa on monia hyvä puolia kuten helppo kommunikointi, mutta toisinaan tarvitaan rauhallista tilaa missä ympäristön äänet eivät häiritse keskittymistä. Näitä tilanteita varten HSL on kehittänyt omat mallinsa ns puhelinhuoneista joista esittelemme nyt erittäin toimivan perusmallin.\nToimivuus ja akustiikka etusijalla\nMielestämme puhelinhuoneen tulee olla tarpeeksi tilava, jotta siellä voi mukavasti istua alas työvälineiden kanssa tai pitää vaikkapa kahdenkeskistä palaveria. Lisäksi tilassa on oltava miellyttävä akustiikka ja ilmanvaihto sekä valaistus, ja myös ulos on nähtävä kunnolla. Asiakkaillamme on kuitenkin erilaisia tarpeita joten suunnittelimme huoneen seinämallistomme vakioelementeillä, näin ollen tila voidaan muokata helposti ja kustannustehokkaasti suuremmaksi tai pienemmäksi – tai esimerkiksi lisätään tai vähennetään lasipinnan määrää.\nPuhelinhuoneemme on siis tarpeiden mukaan skaalautuva, mutta valintaa helpottamaan tarjoamme vakiomalliamme. Huone toimitetaan omalla lattialla ja katolla sekä itsenäisellä ilmastointilaitteella, joka voidaan jättää pois mikäli tila halutaan liittää rakennuksen ilmanvaihtoon. Monesti omalla katolla oleva pienikin tila on myös palosuojattava, jolloin yleisin tapa on liittää se rakennuksen sprinkler-järjestelmään. Tilassa on myös vakiona lattiamatto, akustiikka katossa ja takaseinällä, valaistus liiketunnistimella sekä tietenkin valmis putkitus sähkön ja datan syötöille. Toimitamme puhelinhuoneen “avaimet käteen” pakettina lopulliseen asennukseen asti, ja halutessasi myös tekniikan (ilmastointi, palosuojaus, sähköt) koordinointi onnistuu puolestamme kiinteistön kanssa.\nTekniset tiedot ja materiaalit\nMitat: leveys 2,58m, syvyys 1,68m, sisäkorkeus 2,1m,\nvapaa korkeus ilman omaa ilmastointilaitetta 2,19m / laitteen kanssa 2,39m\nLasiseinät HSL puulasiseinä maalatulla mäntykarmilla, lasi kirkas karkaistu Rw 38 dB\nUmpiseinät ja katto HSL elementtiseinä, valkoinen pp pinta, Rw 37 dB\nOvi 9/21M vakiovalkoinen, RT karmilla, Rw 38 dB\nMatto Desso Pallas\nAkustiikkaelementit Ecophon\n© 2019 HSL Group // HSL Group Oy, Myllypurontie 11, 18600 Myllyoja, 010 277 6500", "timestamp": "2019-01-20T02:50:51Z", "url": "http://hslgroup.fi/tuotteet/puhelinhuoneet/"}