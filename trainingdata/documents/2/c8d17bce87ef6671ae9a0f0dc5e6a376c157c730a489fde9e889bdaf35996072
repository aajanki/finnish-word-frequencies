{"text": "Abdul Hakim Sani Brown – Wikipedia\nSyntynyt 6. maaliskuuta 1999 (ikä 20)\nValmentaja Takahiko Yamamura\nEnnätykset 100 m: 9,97\n200 m: 20,08[1]\nTietolaatikko päivitetty 4. marraskuuta 2019\nPronssia Doha 2019 4 × 100 metriä\nAbdul Hakim Sani Brown (jap. サニブラウン・アブデル・ハキーム, Saniburaun Abuderu Hakīmu, s. 6. maaliskuuta 1999 Fukuoka) on japanilainen pikajuoksija, joka kilpailee 100 ja 200 metrin juoksussa. Sani Brownin valmentajana toimii Takahiko Yamamura.\nSani Brown saavutti kultaa 100 ja 200 metriltä vuoden 2015 alle 18-vuotiaiden maailmanmestaruuskilpailuista Kolumbian Calista. Molemmat tulokset olivat kisaennätyksen lisäksi myös hänen omia ennätyksiään. Sani Brown osallistui Pekingin MM-kilpailuihin 2015 ollen 200 metrillä MM-historian nuorin miesosanottaja.[2] Hän eteni välieriin ajalla 20,35,[3] mutta karsiutui välierissä loppukilpailusta ajalla 20,47[4].\nVuonna 2015 hän saavutti Japanin-mestaruuskilpailuissa hopeaa sekä 100 metriltä[5] että 200 metriltä[6]. Hän voitti Japanin-mestaruuden 100 ja 200 metrillä 2017. Lontoon MM-kilpailuissa hän sijoittui 200 metrillä seitsemänneksi ja karsiutui 100 metrillä välierissä.[7]\nSani Brown sivusi 60 metrin juoksun sisäratojen Japanin ennätystä 6,54 Alabaman Birminghamissa maaliskuussa 2019. Hän teki 100 metrin Japanin ennätyksen 9.97 Austinissa kesäkuussa 2019. Hän voitti 2019 Japanin-mestaruuden sekä 100 että 200 metrillä. Dohan MM-kilpailuissa hän juoksi ankkuriosuuden Japanin pikaviestijoukkueessa, joka saavutti pronssia Aasian ennätysajalla 37,43. Samojen kisojen 100 metrillä hän karsiutui välierissä.[7]\nSani Brownin isä on ghanalainen ja äiti japanilainen[8].\nPäivä[1][7]\n100 metrin juoksu 9,97 Austin 7. kesäkuuta 2019\n200 metrin juoksu 20,08 Austin 7. kesäkuuta 2019\n↑ a b Abdul Hakim Sani Brown IAAF:n tietokannassa (englanniksi)\n↑ Suzuki and Sani Brown feature on Japan's team for IAAF World Chmapionships, Beijing 2015 4.8.2015. IAAF. Viitattu 28.8.2015. (englanniksi)\n↑ 200 Metres Men, Heats 15h IAAF World Championships. IAAF. Viitattu 28.8.2015. (englanniksi)\n↑ 200 Metres Men, Semi-final 15h IAAF World Championships. IAAF. Viitattu 28.8.2015. (englanniksi)\n↑ 男子 １００ｍ 決勝 jaaf.or.jp. 28.6.2015. Japanin Yleisurheiluliitto. Viitattu 1.11.2015. (japaniksi)\n↑ 男子 ２００ｍ 決勝 jaaf.or.jp. 27.6.2015. Japanin Yleisurheiluliitto. Viitattu 1.11.2015. (japaniksi)\n↑ a b c Abdul Hakim Sani Brown Tilastopajan tietokannassa (vaatii kirjautumisen, maksullinen palvelu) (englanniksi)\n↑ Steve Landells: Sani Brown could be Japan's new athletics superstar iaaf.org. 17.7.2015. IAAF. Viitattu 1.11.2015. (englanniksi)\n1999: Mark Lewis-Francis | 2001: Darrel Brown | 2003: Yahya Saeed Al-Gahes | 2005: Harry Aikines-Aryeetey | 2007: Dexter Lee | 2009: Prezel Hardy | 2011: O’Dail Todd | 2013: Mo Youxue | 2015: Abdul Hakim Sani Brown | 2017: Tshenolo Lemao |\nNoudettu kohteesta ”https://fi.wikipedia.org/w/index.php?title=Abdul_Hakim_Sani_Brown&oldid=18514538”\nSivua on viimeksi muutettu 4. marraskuuta 2019 kello 10.56.", "timestamp": "2020-02-20T09:52:32Z", "url": "https://fi.wikipedia.org/wiki/Abdul_Hakim_Sani_Brown"}