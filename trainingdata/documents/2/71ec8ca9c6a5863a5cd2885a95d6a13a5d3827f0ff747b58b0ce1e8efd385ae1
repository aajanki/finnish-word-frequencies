{"text": "Kambodza, Ruokajutut\nKirjoittanut reissausta ja ruokaa on 22.12.2016 25.6.2019\nEvergreenin pulleita nuudeleita feikkilihan kanssa.\nKambodzan pääkaupunki Phnom Penhissä kävin parin päivän aikana enimmäkseen syömässä hotellin lähellä olevassa kasvisravintola Evergreenissä. Joen vieressä, kuninkaanpalatsin pohjoispuolella olevilla turistisissa kortteleissa ei ole kuin tuo yksi kasvispaikka, mutta lähistöllä on kyllä lisää. Joen varren hotellien ravintoloista saa kyllä kasvisruokia, joten voi niissäkin syödä, jos haluaa nauttia jokinäkymästä ja katsoa rantabulevardilla käyskenteleviä ihmisiä. Siinä välissä on kylläkin vilkas autotie.\nKuva Happy Cown sivuille merkityistä Phnom Penhin yli kahdestakymmenestä kasvisravintolasta, jotka on merkitty violetilla. Punaiset ovat muita ravintoloita, joilla on hyvä kasvisvalikoima.\nEvergreenin ruoat eivät olleet mitään mahtavan makuisia, mutta ne olivat halpoja ja sieltä sai feikkilihoja. Paras ruoka oli nuudelikeitto, paistetuista nuudeleista puuttui jostain syystä maku. Harmi kun täytettyä patonkia sai vain yhtenä päivänä.\nEvergreen Happy Cowssa >>\nTäytettyä patonkia, jonka sisällä on vihanneksia ja feikkilihaa.\nNuudelikeitot kasvismykyillä ovat suosikkejani, mutta liemen maustahan siinä on paljon kiinni.\nLihaimitaatiota todennäköisesti soijasta tehtynä.\nLeikkikanaa.\nNuudelit feikkikatkaravuilla. Ne eivät ikävä kyllä maistu oikein miltään, mutta narskuvia koostumukseltaan.\nPaistettuja kasviksia ja nuudelia seitanrullien kera.\nLähempänä kuninkaanpalatsia ja melkolailla kansallismuseon takana sijaitsee toinen kasvisravintola, joka oli melko lähellä majapaikkaamme. Ruoka siellä ei ollut ihan yhtä hyvää kuin Evergreenissä, mutta semmoista keskivertoa halpaa kiinalaistyyppistä ruokaa sielläkin. Siinä taisi olla seinänaapureina kaksi samantapaista ravintolaa, mutta itse en oikein saanut selkoa. Toinen oli niin täysi, joten istuimme siihen toiseen.\nJos haluaa hienompaa ruokaa, niin muutaman korttelin päässä on Phnom Penhin uusi May Kaidee´s -ravintola, joka on tuttu kasvisravintolaketju Bangkokista.\nKasvisravintola Happy Cowssa >>\nPaistettuja nuudeleita ja kasvislihatikku, jonka sisällä tikkuna on sitruunaruohon korsi.\nTämä wonton-keitto ei ollut niin hyvä kuin Evergreenissä. Joskus wonton-keitto tulee tällä tavalla, ettei siinä ole paljoa muuta kuin mykyjä, mutta joskus se on nuudelikeitto, jossa on joitain mykyjä.\nFeikkilihoja. Etualan feikkilihat ovat itseasiassa paistettua sientä. Joku lajike on semmoinen, että hyvin maustettuna ja paistettuna siitä tulee erityisen lihaisaa.\nCafe Soleilla on kaksi ravintolaa Phnom Penhissä. Me kävimme 278. kadun pisteessä. Halusin nähdä tuo alueen, jota Lonely Planetissa kuvailtiin vilkkaaksi baari- ja ravintola-alueeksi. Siellä oli jonkinverran rakennustyömaata ja joku suosittu rockklubikin oli nyt lopettanut.\nEn kunnolla muista käyntiämme, menu ei ollut kovin vegaaninen kasvisravintolaksi ja ruoassa kesti pitkään. Tilasin hummuspatongin, joka oli pieni eikä kovin hyvä, joten onneksi olin syönyt hummusleivän vähän aikaa sitten toisessa paikassa.\nCafe Soleil Happy Cowssa >>\nCafe Soleilin hummuspatongit olivat pienet.\nMuita Phnom Penhin ruokia\nErikoisen näköistä ruokaa Phnom Penhin kadulla. Kyse taitaa olla happaman makuisista raaoista mangoista ja pikkelöidyistä vihanneksista, jotka syödään chilitahnan kera. Tuollaisissa chilitahnoissa on useimmiten katkarapua ja kalakastiketta.\nHummusleipä lähellä S-21 -vankilamuseota olevassa hämähäkkiravintolassa.\nTamarinditofuannos.\nMay Kaidee´sin avaama uusi Phnom Penhin ravintola.\nVihanneksia Kandal Marketissa, joka on tori lähellä palatsialuetta.\nDosaravintola.\naasialainen kasvisruokaEvergreenfeikkilihaKambodzakambodzalainen kasvisruokakambodzalainen ruokaKamputseakasvislihakasvisruokakasvissyöjäkasvissyöntiPhnom PenhPhnom Penhin kasvisravintolatvegaanivegaani Kambodzassavegaani Phnom Penhissävegaaniruokavegetarismivegetaristi\nEdellinen artikkeli Vegaani Kambodzan Siem Reapissa\nSeuraava artikkeli Kambodzan Phnom Penh yllätti viihtyisästi", "timestamp": "2020-05-25T18:25:29Z", "url": "https://reissaustajaruokaa.com/2016/12/22/kambodzan-phnom-penhin-kasvisravintolat/"}