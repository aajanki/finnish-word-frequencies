{"text": "La Vida Loca: Lonely Planet\nNo pretendo parar. ¿Quién camina cuando se puede volar?\nMi destino es andar.\nTämä postaus on nyt vähän kuin mainos, mutta halaun ajatella sen ennemminkin vinkkinä! :D\nEli siis. Jos joku ei tiedä mitä ovat lonarit eli LP:t eli Lonely Planet-kirjat, niin voin ensiksi kertoa niiden olevan ehkä maailman suosituimpia matkaoppaita reppureissaajien ja budjettimatkailijoiden keskuudessa. Ja nyt niitä kirjoja saa Lonely Planetin nettikaupasta kolme kahden hinnalla! Eli tilattaessa kolme kirjaa saa niistä halvimman ilmaiseksi. Erillisiä postikuluja ei myöskään tarvitse maksaa jos tilauksen arvo ylittää 35€. Ja nuo kirjat ovat oikeasti tosi paljon halvempia tuolla nettikaupassa kuin esim. suomalaisesta kirjakaupasta ostettuna.\nMinulla oli ennestään Madrid city guide-kirja, ja nyt minulle ovat tulossa postissa Mexico travel guide, South America on a Shoestring sekä Europe on a Shoestring. Jeee! Toisaalta harmittaa, koska olisin halunnut erityisesti Central America on a Shoestringin, mutta ne olivat päässeet tilapäisesti loppumaan. No, toisella kerralla sitten :)\nTunnisteet: kaukokaipuu, kirjat ja kirjoittaminen, madrid, matka\nlähettänyt Sari maanantaina, syyskuuta 13, 2010 6 kommenttia:\nLady Laetitia kirjoitti...\nheipä hei taas, liityin juuri sun blogisi faniksi facebookissa, en tiedä pystytkö minua sieltä tunnistamaan, mutta jos pystyt, niin haluan kuitenkin pysyä tuntemattomana täällä :)\n13. syyskuuta 2010 klo 23.47\nNo moi :) Kiva kun liityit faniksi! Tunnistin sinut, mutta toki kunnioitan toivettasi pysyä tuntemattomana täällä :)\n14. syyskuuta 2010 klo 5.31\n14. syyskuuta 2010 klo 14.53\n//aNNiKa kirjoitti...\nEnnen ajattelin, että vain seikkailu-haluttomat turistit lukevat lonelyplanetteja ja kulkevat ne kädessä ulkomailla. Mieleen tuli lähinnä (hyvin kärjistäen sanottuna) aivottomat jenkit, jotka voi ei voi askeltakaan ottaa ilman, että lukee kirjasta mihin suuntaan astua.Viime syksynä Chilessä ja Perussa pikkasen kierrellessä jokaikinen näkemäni turisti ja reppumatkailija omisti South America in a shoestring-kirjan. Ajattelin, että \"onpas typerää, kun voi seikkailumielellä etsiä kivoja paikkoja, eikä mennä ravintolaan, jossa on tuhat muuta reppumatkailijaa\".Jossain vaiheessa matkaa vilkaisin hostellitoverin kirjaa ja tajusin monta asiaa pitkistä välimatkoista -kun oli kunnon kartta kädesssä. Myöhemmin kirja pelasti mut ja brittijätkät haasteelliselta hostellin etsinnältä myöhään illalla...Loppujen lopuksi totesin siis, että ehkä ne ei olekaan niin turhia kirjoja. Ei niitä tartte sanatarkalleen seurata, mutta sieltä näkee tosi kätevästi mitä eri kaupungeissa on nähtävää, ei sitten tartte jälkeenpäin harmitella, jos ei jotain erikoista paikallista juttua osannut etsiä/kokeilla. Tietysti kirjasta selviää helposti myös matkaetäisyydet ja reissua voi suunnitella bussissa vaikkei olis internettiä, helpottaa kovasti. Samoin uudessa kaupungissa on helppo tsekata hostelli, joka on kansainvälisesti kehuttu, eikä mikä tahansa rotanloukku. Pelastuu ikäviltä yllätyksiltä.Siis oikein hyvä sijoitus ostaa ne kirjat. :D\n26. syyskuuta 2010 klo 0.04\nMinusta nuo on hyviä just esimerkiksi jos ei ole mahdollisuutta vaikka katsoa netistä jotain tietoja seuraavasta kohteesta jne.. Ja jos on eksyksissä tai hukassa niin siitä voi olla paljonkin apua, ja paikan päällä on kiva jos voi katsoa kirjasta vähän vinkkejä että mitä sitä voisi käydä katsomassa jos pää lyö tyhjää. Oli korvaamaton apua Marrakechissa, kun vain katsoimme kirjasta että mitä siellä on kun emme olleet etukäteen tutkineet ja kaupunki osoittautui hyvin vaikeaksi ja sokkeloiseksi.. Minusta nuo on huippuhyviä, ainoa vaan että voisi ehkä olla värikkäämpiä. Kannet antavat ymmärtää että kirjat olisivat värikkäitä mutta hups kun eivät olekkaan :)\n26. syyskuuta 2010 klo 12.52\nMinä olen yksi niistä monista reppumatkaajista joka on matkannut halki Etelä-Amerikan juurikin tuo LP-shoestring kirja kainalossa. Oikein hyvä raamattu! ;) Vähän painava se on, mutta toisaalta erittäin hyödyllinen jos aikoo käydä useassa E-A:n maassa. Itse päädyin Chilen, Argentiinan, Bolivian (ah, ihana maa!!) ja Perun kautta Ecuadoriin. Ainoa miinus siitä, että hinnat saattoivat heitellä paljonkin opaskirjan ilmoittamista, vaikka minulla oli edellisvuoden painos. Myös kirjan kartat eivät aina anna totuudenmukaista kuvaa. Vuosia sitten reissasin ympäri Meksikoa LP:n Meksiko-kirjan kanssa, ja tuolloin eksyin totaalisesti Teotihuacanin pyramideilla kun LP:n kartassa oli isohko virhe. Siellä sitten käppäiltiin kaktuspusikoissa etsien ravintolaa, joka kartan mukaan näytti olevan \"aivan vieressä\". :D Jälkeenpäin ollaan saatu monet hyvät naurut, mutta kaktusten keskellä ei kyl naurattanu yhtään! :D Mutta summasummarum, LP on ehdottomasti mun suosikki opaskirjasarja, ja kirjat on uskollisesti opastaneet mua sittemmin Sveitsissä ja eteläisessä Afrikassa asti.-anna-\n1. lokakuuta 2010 klo 22.58\nVoihan räkä! Literally.....\nOpiskelijabileet!\nKysely sivupalkissa\nNo pretendo parar, ¿dime quién camina cuando se pu...\nSvenskaa ...\nEpäonni muuttuikin onneksi... Kiitos EasyJet!", "timestamp": "2017-07-24T22:41:55Z", "url": "http://sarrrri.blogspot.com/2010/09/lonely-planet.html"}