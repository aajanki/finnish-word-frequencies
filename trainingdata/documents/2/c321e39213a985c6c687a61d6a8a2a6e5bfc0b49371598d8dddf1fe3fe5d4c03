{"text": "Jo's world: Chemical Sister, osa: Forgive me for I have sinned\nChemical Sister, osa: Forgive me for I have sinned\nKemikaalisisko täällä taas terve. En ookaan pitkään aikaan höpissyt mun kosmetiikanvähennysprojekteista tai muista ihkutusjutuista, ellei niiksi lasketa kuukausittaisia LivBoxien sisältöesittelyjä. Odottelen täällä just kärsimättömästi mun tilauksen viimeistä eli heinäkuun boksia saapuvaksi, vaan ei näy, ei kuulu -eikä enää tänään kyllä tulekaan, kun kello vetelee jo iltapäivää ja posti olisi jo tullut, jos olisi tulossa. Josko huomenna, sisällön pitäisi olla hiuksiin liittyvä. :)\nSaatoin ostaa taannoin kaksi jättipönikkää hyväntuoksuisia vartalovoiteita. Ei olisi tarvinnut ehkä hamstrata lähes litraa, mutta olivat edes halpoja: kaakao 1,99e ja oliivi 0,99e Tarjoustalossa.\nTäytyy ehkä tässä kohtaa tehdä tunnustus. Mä oonkin kyllä ollut tosi laiska viime aikoina kuluttelemaan pullojen ja purnukoiden pohjia pois kylppäristä pyörimästä. Vuoteen mahtuu kausia, jolloin jaksaa innostua ja ajattelee semmoista ideaalitilannetta, jolloin tällä hamsterilla ei olisi mitään ylimääräistä ja epämääräistä kylppärissä. Se saattaa kestää jopa kolme kuukautta, jolloin tyhjenee purkkeja melkein päivittäin ja saa iloa siitä, kun näkee oikeasti kuinka pullomeri pienenee. Sen jälkeen kiinnostus lopahtaa totaalisesti ja pois kuluu lähinnä shampoota, hammastahnaa ja deodoranttia. Kaikki muu on ylimääräistä ja turhaa. Nyt on tainnut olla semmoinen kausi, jo muutaman kuukauden.\n\"I'm not the loving kind\" sanoo tyyny, mutta kyllä mä rakastan vaaleanpunaisia brittilippuisia I love-sarjan tuoksuvia juttuja. Niinku tämä strawberries and milkshake ihanuus, jonka sain lahjaksi J-cakesilta.\nNyt saattaa olla nousukausi taas tuloillaan, kun huomasin pyöritteleväni eri purnukoita käsissäni ja mietin, että \"ei tässäkään olis kyllä enää paljoo ja tossakin paketissa on enää yks noita ja tässähän on ihan liru jäljellä ja pari milliä pölyä korkin päällä, onko mitään järkee\".\nMä törmäsin myös itselleni uuteen kosmetiikkaakin käsittelevään blogiin eilen. Pienen nutturapään blogista lueskelin osan kuukausikooste-tunnisteisia kirjoituksia, jotka kyllä oli omassa projektissa inspiroivia. Pitäisköhän munkin samalla idealla vartavasten laittaa vaatehuoneen nurkkaan joku koppa tai pussi, johon keräisi kuukaudessa tyhjenneet pakkaukset ja sitten voisi itseensä tyytyväisenä blogata, että kattokaa mua kuinka hieno ihminen olen, olen taas pessy itteäni.\nOstin Ylläs-reissulla Jounin Kaupasta, kun ei ollut hoitsikkaa matkassa mukana ja mun pitkä ja karhea tukka kyllä vaatii jotain ainetta, ettei mene rastoiksi. Nimi oli niin hyvä, Goodbye Damage, että ihan siksi valkkasin tän. Ja myös siksi, että tuntu tosi hyvältä ostaa vuosien tauon jälkeen joku markettihoitis, jossa on silikoneja siloittamassa tukkaa. Joskus niitä vaan tarttee. Oho, tulipa pitkä kuvateksti!\nMä oon kyllä siihen tyytyväinen, että en oo ostellu samanlaisella hamsterin vimmalla juttuja varastoon, niinku vielä aiemmin tein. Välillä tulee joku Tarjoustalon alelaari vastaan, mutta tosi harvoin. Muuten oon ostanut varmaan reilun vuoden vaan harkitusti ja tarpeeseen. LivBoxit on asia erikseen, sieltä on tullut yllärinä milloin mitäkin, ja joka tapauksessa mä aion nyt pitää ainakin taukoa tilaamisesta, ellen lopeta kokonaan. Mulle siis tulee vielä tän kuun laatikko ja sen myötä 6 kk LivBoxia täyteen. Tosi kiva idea mielestäni edelleen ja joka kuukausi sen saapumista odottaa innoissaan. Nyt kuitenkin vähän taukoa ja olemassa olevien pullojen poistamista valikoimasta tähän väliin. :)\nNää kaivoin kaapista ja otan seuraavaksi käyttöön, kun nyt käytössä olevat eka saa finaaliin. Nää kävin ostamassa ennen joulua Stockalta lahjakortilla lääkärireissun jälkeen piristykseksi. Jotenkin siinä pahassa mielessä nää vaan hautautu kirjaimellisesti kaapin perälle ja nyt tuli mieleen, että olis ihania kesäjuttuja. Luulin, että paketissa olis 4x50ml mut näissä kaikissa onkin 100ml. On toi 400 ml, siis melkein puoli litraa, aika paljon käytettäväksi...\nTämän sanottuani, jatketaan nyt vielä yksi kappale tunnustusten tiellä: lueskelin yhdestä kosmetiikkablogista kirjoituksen Yves Rocher-merkin suihkugeelistä ja eksyin merkin nettisivuille. Aikoinaan kun asuin vielä lapsuudenkodissa maalla, oli mun lähes kaikki kosmetiikka Yves Rocheria, jota oli helppo tilata postimyynnistä. Nyt en ollut tilannut sieltä kymmeneen vuoteen(!) ja olin tosi utelias verkkokaupan tarjonnan suhteen. Ja niin siinä tietty kävi, että pienessä Ruisrockin jälkeisessä väsymyksessä menin ja tilasin yhtä sun toista pientä kivaa.\n- Punaiset marjat smoothie suihkugeeli 50ml\n-Mango-passion smoothie suihkugeeli 50ml\n-Candied mallows body milk, täysikokoinen\n-vadelmasuihkugeeli 50ml\n-greippisuihkugeeli, täysikokoinen\n-limesitruuna antiperspirantti\n-granaattiomenasuihkugeeli, täysikokoinen\n-15 näytepussia eri tuotteista\nJa kaupan päälle setti kannellisia kulhoja 5 kpl.\nJoo-o, vähän tommoista suihkugeelipainotteista, mutta en voi vastustaa herkullisen hedelmäisen tuoksuisia suihkutuotteita. Onneksi noista viidestä kolme on edes matkakokoja :D\nJa sitten kun makuun päästiin, mulle tuli seuraavana päivänä sähköpostiin vastustamaton tervetuliais-alennusposti. Hinguin jo tilausta tehdessäni yhtä tuuheuttavaa maskaraa, joka maksoi 9,90 ja jota oli ylistetty yhdessä blogissa, mutta jätin sen kuitenkin tilaamatta. Nyt se olisi tervetuliaisetuna tulossa mulle kaupan päällisenä seuraavassa tilauksessa. Lisäksi saisin 3 minituotetta kaupan päälliseksi, ja 5 euroa alennusta. Ja vielä postikuluittakin koko komeus. Niinpä näpyttelin toisen tilauksen enemmän järjellä kuin tunteella.\n- Lagoon hair and body wash. Muistan, että tätä mulla on ollut kahdesti aiemminkin. Aivan mieletön trooppinen tuoksu ja tuote, jota voisin käyttää koko loppuelämäni hiustenpesussa. Ekaa tilausta tehdessä tää oli loppuunmyyty, mutta sitä oli onneksi tullut lisää.\n-Kiiltoshampoo kulahtaneille hiuksilleni.\n-Savinaamio kulahtaneille hiuksilleni.\n-Viistosivellin, jollaisella mun on kaikkein helpoin tehdä silmämeikki, vaikka periaatteessa onkin tarkoitettu lähinnä rajauksiin.\nJa kaupan päälle tosiaan tuuheuttava maskara ja 3 minituotetta.\nAika paljon kaikkee kamaa on taas tulossa LivBoxista ja kahdesta YR-paketista.\nMul on vähän ähky olo. Ehtisköhän tässä vielä tehokäyttää 15 jotain vanhaa pullonpohjajuttua pois, ennen kuin noi paketit on noudettavissa postista...\nLähettänyt Jo klo 15.25\nTunnisteet: Ei näin, kosmetiikka, LivBox, projekti\nKesäjuhlaa, kesän juhlaa\nTarpeelliset Dermosilit\nKesätorilla 20.7. Sinisen Siiven Puodin kanssa\nLast, definitely not least. LivBox - heinäkuu\nChemical Sister, osa: Forgive me for I have sinned...\nKirput 2.7.2013", "timestamp": "2018-05-24T04:15:25Z", "url": "http://dyethemblack.blogspot.com/2013/07/chemical-sister-osa-forgive-me-for-i.html"}