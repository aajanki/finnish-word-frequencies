{"text": "Etelä-Savon museot - Kangasniemi - Pitkäpellon kotiseututalo\nMakkolantie 1139\nPostiosoite: Kangasniemen Kotiseutuyhdistys ry, c/o Raija Vehmala, Tiiholantie 495, 51200 Kangasniemi\nIrene Spännäri,\nKangasniemen kotiseutuyhdistys ry:\nPuh. 040 5964 692\n1.7.–31.7.\nsu klo 12.00–15.00\nTapahtumat ja vaihtuvat näyttelyt 2018\nKesäkirkko su 22.7. kello 15.00\nLapset 1 €\nEtelä-Savon elementit – Maa – Maalaistalo, koti ja maatila\nvesikatteita haavasta v. 2010\ntuulimyllyn ja pihan kunnostamista v. 2011\nKangasniemen nähtävyydet\nPitkäpellon kotiseututalo Etelä-Savon kulttuuriperintötietokannassa (esku.fi)\nKangasniemen kotiseutuyhdistys\nPitkäpellon kotiseututalo sijaitsee noin 18 kilometrin päässä Kangasniemen kirkonkylästä. Museona Pitkäpelto on ollut vuodesta 1967, jolloin sitä edelleen hoitava Kangasniemen kotiseutuyhdistys osti rakennukset Eino ja Elli Huikolta.\nMuseo muodostuu Pitkäpellon talonpoikaistalosta päärakennuksineen, aittoineen ja talousrakennuksineen, tuulimyllyineen ja pihapiireineen. Pihapiirissä on sekä paikalla olleita että sinne siirrettyjä rakennuksia.\nPaikallista rakennustapaa edustava tilan päärakennus on vuodelta 1826. Hirret ja ulkovuorauslaudat ovat käsin sahattuja ja -höylättyjä. Alun perin päärakennus pystytettiin savupirtiksi, mutta myöhemmin se on muutettu uloslämpiäväksi. Nykyisin päärakennuksessa on avara, suuriuuninen tupa, kamari ja keittiö. Niiden välissä on eteinen, joka on ollut läpiajettava. Päärakennuksen miespihan puolella on aittarivi, kaksi erillistä aittaa ja savusauna.\nPihaa reunustava aittarivi on alkuperäisellä paikallaan, se koostuu etelästä päin luettuna nukkuma-aitasta, mm. puuastioiden varastoaitasta, kahdesta vilja- ja jauhoaitasta hinkaloineen sekä liha- ja ruoka-aitasta. Puutarhan reunaan on siirretty Koskenniemen Halttuselta kaksi maalaamatonta aittaa. Pienempi aitta on vaateaitta, ja korkeamman kaksikerroksinen aitan päätyhirressä on vuosiluku 1767. Tämän Pitkäpellon vanhimman rakennuksen yläkerrassa on nukuttu ja alakerta on ollut vilja-aittana.\nKarjapihaa reunustavat tallirakennukset. Lisäksi pihapiirissä on riihi ja navetta. Pihaan johtavan tien alkupäässä on hirsirakenteinen tuulimylly vuodelta 1847.\nRakennuksissa näytteillä olevista esineistä osa on alkuperäistä Pitkäpellon tilan kalustoa, mutta kokoelmaa on täydennetty myös muualta kerätyillä esineillä.\nPitkäpellossa kuvattiin vuonna 1987 Suomen sodan 1808–1809 aikaan sijoittuva Dunckerin kersantti, jonka tuotti Yleisradio ja ohjasi Timo Bergholm.\nCopyright © Etelä-Savon museot 2007. Kaikki oikeudet pidätetään. Viimeksi päivitetty: 11.07.2018 10:07", "timestamp": "2018-08-16T18:16:06Z", "url": "http://etelasavonmuseot.fi/museot/kangasniemenmuseot/pitkapelto.html"}