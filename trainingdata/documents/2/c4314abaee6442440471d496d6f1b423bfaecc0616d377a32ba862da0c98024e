{"text": "Legendaarinen ajoasuvalmistaja Belstaff takaisin brittiomistukseen | Uutiset | Motouutiset\nEtusivu Uutiset Legendaarinen ajoasuvalmistaja Belstaff takaisin brittiomistukseen\nLauantai 4.11.2017 09:03\nKemikaalijätti Ineos on ostanut perinteisen brittiläisen moottoripyöräasuistaan tunnetun Belstaffin. Ainakin vanhemman polven motoristit muistavat Belstaffin vahakankaisten mp-rotsien valmistajana. Sekä Steve McQueen, Amelia Earhart että Amy Johnson ovat tehneet merkkiä tunnetuksi.\nVaatevalmistajan kuuluminen vastedes kemikaalialan yritys Ineoksen omistukseen kuulostaa hieman erikoiselta, mutta viime mainitun omistaja ja perustaja miljardööri Jim Ratcliffe osti Belstaffin kuukausi sen jälkeen, kun ilmoitti suunnitelmistaan ryhtyä valmistamaan autoja. Vaatevalmistajan hän laskee mukaan tämän alan yrityksiin.\nBelstaff perustettiin vuonna 1924 ja se on parhaiten tunnettu juuri vahakankaisista moottoripyörätakeistaan. Sellaisista kuin mihin Steve McQueen pukeutui elokuvassa \"Suuri Pako\".\nYritys on valmistanut myös lentäjäntakkeja, kuuluisimmat niiden käyttäjistä ovat olleet amerikkalainen Amelia Earhart ja brittiliäinen Amy Johnson. Ensin mainittu katosi Tyynellämerella tuntemattomaan heinäkuussa 1937 oltuaan yrittämässä maailmanympärilentoa. Johnson tuli niin ikään tunnetuksi pitkistä yksinlentomatkoista. Johson sai surmansa lento-onnettomuudessa lähellä Oxfordia 1941.\nRatcliffe aikoo perustaa autoalan yrityksen ja ryhtyä valmistamaan seuraajaa Land Rover Defenderille, jonka valmistus lopetettiin 2016. Toden totta, sen henkeen vahakangas- vai käsinvahatut nahkatakit sopivat varmasti erinomaisesti.\nAsiasta kertoi Telegraph. Belstaffin sivuille pääset tästä. Valmistajan mallisto on yllättävän laaja.\nBelstaffin Touris Trophy -takki käsinvahatusta nahasta valmistettuna.\nvalokuvat: Belstaff", "timestamp": "2019-11-12T15:22:55Z", "url": "https://www.motouutiset.fi/fi/moottoripyorat/uutiset/6033/Legendaarinen-ajoasuvalmistaja-Belstaff-takaisin-brittiomistukseen.htm"}