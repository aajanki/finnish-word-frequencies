{"text": "Lasinkeräilijän Blogi: Porvoon Jokikadun antiikkiliikerypäs\nIrma ja Veikko Koski ovat pitäneet Jokikatu 12:n kohdalta joen rantaan vievän pihakadun varrella Vallen Aitta –nimistä vanhan tavaran liikettä jo 17 vuoden ajan. Talven kylmimmän ajan aitat ovat kiinni, mutta nyt ne ovat auki viikonloppuisin ja kesällä joka päivä.\n10 vuotta sitten he laajensivat ja keskittivät paremman tavaran Jokikadun Antiikki –nimiseen liikkeeseen, joka on punaisessa Linna –nimisessä vanhassa talossa osoitteessa Jokikatu 12. Tämä liike on heidän poikansa Olli Kosken nimissä.\nToukokuussa avataan vielä uusi liiketila Jokikatu 20:ssä.\nJokikadun antiikin valikoimat keskittyvät vanhaan lasiin ja posliiniin, mutta muutakin on, esimerkiksi vanhoja valaisimia, kelloja, koruja ja taidetta. Vanhojen lasiesineiden keräilijän kannattaa kuitenkin käydä myös Vallen Aitassa, sillä sieltäkin löytyy mielenkiintoisia lasiesineitä.\n”Vanha Arabia ei enää myy niin hyvin kuin aikaisemmin ja esimerkiksi vanhojen maitokannujen hinnat ovat tulleet jo alas, samoin voipytyt. Isojen astiastojen ja irrallisten soppakulhojen hinnat ovat alhaisemmat kuin pari vuotta sitten. Lasiesineissä tavanomaiset Wirkkalan ja Sarpanevan suunnittelemat lasiesineet eivät tahdo käydä kaupaksi, kertoo kauppias Veikko Koski.\nJapanilaisen keräilijät ja välittäjät kiertävät myös Porvoossa. ”He haluavat sellaisia Iittalan laseja, joissa on tehtaan i-merkki tallella. Ilmeisesti sellaiset on helpompi myydä Japanissa eteenpäin, kun ei ole esineen alkuperästä epäselvyyttä”, päättelee Koski.\nKun ollaan Saara Hopean kotikaupungissa, niin tietysti hänen suunnittelemiaan esineitä ostetaan. ”Myös Gunnel Nymanin ja Kaj Franckin signeeraamat lasiesineet käyvät hyvin kaupaksi”, Veikko Koski kertoo.\nLiikkeen nettisivut löytyvät: www.jokikadunantiikki.fi\nPunainen Linna –niminen rakennus on Porvoon kolmanneksi vanhin rakennus. Se on rakennuttu 1780-luvulla ja siinä ovat yöpyneet mm. Ruotsin kuningas Kustaa I ja Venäjän keisari Aleksanteri I. Muusikko Remu Aaltonen on asunut pitkään talon yläkerrassa.\nJokikadun Antiikin valikoimaa.\nVärillinen lasi on edukseen ikkunan eteen laitetussa hyllykössä.\nTäältä voi löytää täydennystä vajaaseen lasisarjaan tai ostaa koko setin.\nLiiketilan muodostuu yhdestä isosta huoneesta ja siihen liittyvistä kahdesta pienemmästä tilasta.\nJokikadun varrella oleva Linna näkyy ylhäättä tässä Porvoonjoen rannalta otutussa kuvassa. Vallen Aittoja on rantaan johtavan pihakadun molemmilla puolilla.\nVallen Aitan valikoimaa.\nKauppias Veikko Koski myyntipöydän takana.\nHyllyillä on runsaasti vanhoja lasiesineitä.\nPihan toisella puolella olevissa vanhoissa ranta-aitoissa on lisää myytäviä esineitä.\nLähettänyt Vanhojen lasiesineiden keräilijät ry klo 11:05 ap.\nanja 9. huhtikuuta 2013 klo 15.18\nHieno kuvaus Jokikadun antiikkiliikkeistä. Pieni tarkennus; Vallen Aitan omistajapariskunnan sukunimi lienee myös Koski!\nAnonyymi 16. huhtikuuta 2013 klo 12.43\nVäärä kuvateksti, ovat Inkeri Toikan eivätkä Heikki Orvolan vaaseja:\nhttp://4.bp.blogspot.com/-Il8gXqmeVpg/UWrxeeK5AgI/AAAAAAAAH1Y/5TRRjd7_HAc/s1600/P1040798.JPG", "timestamp": "2018-04-20T08:40:47Z", "url": "http://lasinkerailijanblogi.blogspot.com/2013/04/porvoon-jokikadun-antiikkiliikerypas.html"}