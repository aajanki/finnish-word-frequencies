{"text": "Kehon liikehallinnan arviointi (FMS) | Lääkärikeskus Aava\nFMS kehon liikehallinnan arviointi ennaltaehkäisee tapaturmia ja rasitusperäisten tuki- ja liikuntaelinoireiden syntymistä.\nKehon hallinnalla tarkoitetaan tasapainon hallintaa ja liikehallintataitoja, jotka vaikuttavat muun muassa liikkumisen sujuvuuteen, nopeuteen, voimakkuuteen ja liikkeiden koordinaatioon. Hyvä kehon hallinta parantaa työ- ja toimintakykyä ja helpottaa tavallisia päivittäisiä toimintoja, kuten kantamisia, nostamisia tai pystyssä pysymistä esim. epätasaisella alustalla. Hyvä kehon hallinta on edellytys tuki- ja liikuntaelimistön oikeanlaiselle kuormitukselle.\nErilainen näkökulma perinteisten fyysisten kuntotestien rinnalle\nFMS-testaus ei ole vain liikesuoritusten tai määrän mittaamista vaan testin avulla kartoitetaan kehon taitoa tuottaa liikettä. Tarvittaessa kokonaisuutta voidaan täydentää lihasvoimaa tai liikkuvuutta kartoittavilla arviointimenetelmillä.\nKartoittaa tuki- ja liikuntaelinsairaus riskissä olevat henkilöt nopeasti ja helposti\nTesti voidaan tehdä osana terveystarkastusta fyysisillä toimialoilla tai sisällyttää työhyvinvointia edistävään hankkeeseen, jolloin sen avulla saadaan haarukoitua kohdejoukosta nopeasti ja helposti tuki- ja liikuntaelinsairaus riskissä olevat henkilöt. Näin korjaavat toimenpiteet päästään kohdentamaan oikeille henkilöille oikea-aikaisesti. Testi antaa tietoa myös yksilölle itselle omasta liikkumiskyvystä suhteessa työn edellyttämiin vaatimuksiin.\nMotivoi harjoitteluun\nOivallus oman kehon liikehallintataidoista auttaa löytämään itselle parhaiten sopivan liikunta-ja harjoittelumuodon. Liikehallinnan kehittyminen lisää hallinnan tunnetta sekä tuo onnistumisen kokemuksia ja mielekkyyttä liikkumiseen.\nFMS-testauksen sisältö\nFMS-liikehallinnan arviointimenetelmä sisältää 7 eri testiliikettä, jotka sopivat kenelle tahansa. Testivälineistö seuraa testaajaa myös työpaikallesi eli testin voi suorittaa niin Aavassa kuin organisaation tiloissa. Asiakas saa mukaansa jo ensimmäisellä kerralla alkuvaiheen harjoitteet ja harjoittelu etenee sopimuksen mukaan joko yksilöllisesti tai ryhmässä. Harjoitteet voidaan toteuttaa kotona, omalla salilla tai Aavan Hyvinvointiklinikan viihtyisissä liikuntatiloissa Kampissa.\nMiten valmistaudun testiin?\nTestaukseen on hyvä varautua rennolla vaatetuksella, jossa sinun on helppo liikkua. Kengät eivät ole välttämättömät.\nInfo@virtavalmennus.fi tai soita 010 380 6262\nVastaava työfysioterapeutti / Aavan Työterveys, Jenna Rantala.jenna.rantala@aava.fi tai omalta työfysioterapeutiltasi.\nTutustu kattaviin maksuvaihtoehtoihimme, mm. korottomaan Aava-tiliin. Hyvinvointi- ja urheiluklinikalla käy maksuvälineenä myös Smartum setelit ja Sporttipassi.", "timestamp": "2020-08-10T16:00:22Z", "url": "https://www.aava.fi/index.php/palvelu/kehon-liikehallinnan-arviointi-fms"}