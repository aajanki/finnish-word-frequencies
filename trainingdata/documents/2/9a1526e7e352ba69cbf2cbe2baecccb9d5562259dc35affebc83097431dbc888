{"text": "Villejä Lupiineja: DIY korurasia...\n...valmistuu helposti näillä ohjeilla.\nKorurasiaan tarvitset:\nvalkoista paksua kartonkia (myös muu väri käy)\nhaluamaasi kuviollista paperia\nkoristenauhaa (ei välttämätön)\nhuovutusvillaa (ei välttämätön)\nhuovutusneulan (ei välttämätön)\nLeikkaa haluamaasi sabluunaa käyttäen kartongista 2 ympyränmuotoista palaa. Itse käytin muottina maalarinteippirullan sisäosaa.\nLiimaa palat yhteen, jotta rasian pohjasta tulee paksu ja kestävä.\nLeikkaa sekä kuviollisesta paperista että kartongista 3,5cm levyiset suikaleet. Suikaleiden tulee olla niin pitkiä, että ne voi kietoa äsken tehdyn pohjan ympärille. Jos suikaleet ovat liian lyhyitä, voit leikata molempia kaksi kappaletta.\nTeippaa seuraavaksi kartonkisuikale kiinni pohjaan alemman kuvan mukaisesti. Tähän käy mikä teippi tahansa.\nTeippauksen jälkeen rasian tulisi näyttää tältä:\nLevitä seuraavaksi paperisuikaleen toiselle puolelle liimaa ja liimaa se rasian päälle alla olevan kuvan mukaisesti.\nNyt itse rasia on valmis. Seuraavaksi teemme sille kannen samaa tekniikkaa käyttäen.\nPiirrä samaa sabluunaa käyttäen kaksi ympyrää kartongille. Jätä piirtämäsi viivan jälkeen noin 3mm tilaa ja leikkaa ympyrät irti. Tila jätetään sen vuoksi, että kannesta tulee vähän isompi kuin rasiasta, ja sen saa asetettua helposti paikoilleen. Liimaa ympyrät yhteen, jotta kannesta tulee kestävämpi.\nLeikkaa paperista ja kartongista 2cm pituiset suikaleet.\nTeippaa kartonkisuikale äsken tekemäämme ympyränmuotoiseen kanteen kuvan mukaisella tavalla.\nLiimaa paperisuikale kannen ympärille, jotta teipit peittyvät sen alle. Leikkaa kuviollisesta paperista ympyränmuotoinen pala ja liimaa se kannen päälle.\nHalutessasi voit koristella kannen esimerkiksi nauhalla.\nRasian sisälle voit huovuttaa mustasta huovutusvillasta pyöreän pehmusteen, mutta tämä ei ole välttämätöntä.\nNyt rasia on valmis ja sen sisällä voi säilyttää esimerkiksi kaula- ja korvakoruja!\nP.S Olethan muistanut osallistua edellisen postauksen arvontaan!\nLähettänyt Marita - Villejä Lupiineja klo 11.02\nMysterious M 1. maaliskuuta 2015 klo 11.33\nTulipa kiva. Tuollaisessa olisi mukava antaa lahjaksi jotain:)\nMarita L 1. maaliskuuta 2015 klo 18.11\nTaina K 1. maaliskuuta 2015 klo 12.31\nKivat rasiat!:) Saa juuri sellaisen kuin haluaa. Mullakin olis tarve tuohon työpöydälle pikkusälelle, silloin ei välttämättä tarvitsis kanttakaan...;)\nNyt vaan Taina askartelemaan!\nMarikaH 1. maaliskuuta 2015 klo 17.55\nMarita L 1. maaliskuuta 2015 klo 18.12\nTuitiina 1. maaliskuuta 2015 klo 18.50\nKauniit rasiat! Minä olen niii-iiin huono näissä askartelujutuissa ;-)\nMarita L 2. maaliskuuta 2015 klo 17.59\nKiitos! <3 Näillä ohjeilla onnistut varmasti!\nhappystarhome 1. maaliskuuta 2015 klo 20.07\nIhanat rasiat <3 Tämä ohje täytyykin kopioda talteen :)\nKati 1. maaliskuuta 2015 klo 22.26\nIhanat rasiat. Sulla on kyllä tuo askartelun taito hyppysissä! :)\nMarita L 2. maaliskuuta 2015 klo 18.00\nKirsti 2. maaliskuuta 2015 klo 11.25\nOnpa hienot rasiat ♥\nKata Maria 2. maaliskuuta 2015 klo 13.43\nIhanat rasiat ja hyvät ohjeet! josko kans innostuis. :)\nKiitos ja onnistut varmasti! <3 Rohkeasti vaan kokeilemaan!", "timestamp": "2018-05-23T17:00:01Z", "url": "https://villejalupiineja.blogspot.com/2015/03/diy-korurasia.html"}