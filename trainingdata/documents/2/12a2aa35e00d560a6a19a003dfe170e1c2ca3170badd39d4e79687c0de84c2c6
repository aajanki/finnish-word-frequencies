{"text": "Juhlat kadulla | Menot | HS\nJuhlat kadulla\nSuomessa juhlitaan kiinalaista uuttavuotta kymmenettä kertaa.\nKeskuskatu täyttyy tänään tanssivista lohikäärmeistä, värikkäistä lyhdyistä ja ruuan tuoksusta, kun kadulla vietetään kiinalaista uuttavuotta. Perinteeksi muodostunut juhla käynnistyy klo 13.30 kulkueella Narinkkatorilta Keskuskadulle. Siellä nähdään mm. lohikäärme- ja leijonatanssia, taiji-ja kungfu-esityksiä sekä kiinalaista rummutusta. Lisäksi kadulla voi nauttia ruokatorin ja markkinoiden tarjonnasta. Juhla huipentuu ilotulitukseen Töölönlahdella klo 18.20.Keskuskatu klo 14–18. Vapaa pääsy.", "timestamp": "2016-10-24T00:28:26Z", "url": "http://www.hs.fi/ihmiset/a1454651426555"}