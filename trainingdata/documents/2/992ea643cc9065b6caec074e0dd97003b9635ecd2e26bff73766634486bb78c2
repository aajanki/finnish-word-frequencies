{"text": "Creativelta Android-pohjainen ZEN Touch 2 -mediasoitin |\nCreativelta Android-pohjainen ZEN Touch 2 -mediasoitin\nTietokoneisiin ja internetiin liitettävien digitaalisten viihdetuotteiden maailmanlaajuinen markkinajohtaja, Creative Labs (www.creative.com) julkisti Android-pohjaisen ja langattoman ZEN Touch 2 -mediasoittimen.\nCreative ZEN Touch 2 -mediasoitin sopii kaikille käyttäjille, jotka hakevat taskuun sopivaa langatonta viihdelaitetta. Se on erityisesti suunniteltu langatonta äänentoistoa silmällä pitäen. Langaton Bluetooth-äänentoisto mahdollistaa kaikkien äänien toistamisen langattomasti oli käytössä sitten kaiuttimet tai kuulokkeet. Creative julkaisi erillisessä tiedotteessa myös langattomat ZiiSound T6 -kaiuttimet ja langattomat Creative WP-300 -kuulokkeet\nLaitteen 3,2 tuuman kosketusnäytöllä voi helposti hallita Android-käyttöjärjestelmää, hyödyntää internetiä ja käsitellä mediatiedostoja. Laitteeseen voi myös ladata Android-pohjaisia lisäsovelluksia internetin ja ZiiStoren kymmenien tuhansien sovellusten valikoimista.\nCreative ZEN Touch 2 -mediasoittimessa on myös sisäinen kamera ja kaiutin. Kaikenlainen tiedonsiirto on helppoa langattomien Bluetooth- ja WLAN-yhteyksien kautta tai laitteen muistikorttipaikan avulla. Kuvamateriaalin voi siirtää televisioon videoliitännän kautta.\nCreative ZEN Touch 2 on saatavana 8 tai 16 gigatavun muistikapasiteetilla ja Standard- tai Enhanced-versiona. Enhanced-versiossa on perusominaisuuksien lisäksi GPS-paikannin, digitaalinen kompassi ja FM-radiovastaanotin.\nCreative ZEN Touch 2 -mediasoittimessa on monipuolinen ääni-, video- ja kuvatiedostojen tuki. Se tukee myös häviötöntä FLAC-ääniformaattia. Laite kykenee toistamaan yhdellä akun latauksella jopa 25 tuntia musiikkia tai 5 tuntia videota.\nCreative ZEN Touch 2 -mediasoitin on saatavana joulukuussa 2010 ja tuotevalikoiman arvonlisäverolliset kuluttajahinnat ovat:\nZEN Touch 2 Standard 8GB, 199 €\nZEN Touch 2 Standard 16GB, 219 €\nZEN Touch 2 Enhanced 8GB, 209 €\nZEN Touch 2 Enhanced 16GB, 229 €\nZEN Touch 2 nahkasuojus, 24,90 €\nZEN Touch 2 silikonisuojus (2-in-1), 14,90 €\nZEN Touch 2 näyttösuoja, 9,90 €\n← Creative julkisti Android-pohjaisen ZiiO-viihdetabletin\nCreativelta monikanavakaiuttimet ja stereokuulokkeet langattomaan kotiviihteeseen ZiiO- ja ZEN Touch 2 -viihdelaitteiden kanssa →", "timestamp": "2017-10-20T03:10:31Z", "url": "https://visionist.fi/2010/11/09/creativelta-android-pohjainen-zen-touch-2-mediasoitin/"}