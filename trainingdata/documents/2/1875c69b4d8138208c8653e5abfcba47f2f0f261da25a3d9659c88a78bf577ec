{"text": "Suunnitelmat merelliseen Helsinkiin nousevasta 10 000 asukkaan asuinalueesta saivat kovan kolauksen: Pieni aktiivien ryhmä sai tahtonsa läpi oikeudessa - Kaupunki | HS.fi\nHallinto-oikeus kumosi Stansvikinkallion asemakaavan puutteellisten luontoselvitysten vuoksi. Alueelle kaavailtiin asuntoja noin 2 000 ihmiselle.\nSuunnitelmat merelliseen Helsinkiin nousevasta 10 000 asukkaan asuinalueesta saivat kovan kolauksen: Pieni akt\nHelsingin kaupunki kaavoitti Stansvikinkalliolle asuntoja, mutta paikallinen kyläyhdistys on vaatinut alueen pitämistä rakentamattomana. (KUVA: Markus Jokela / HS)\nJulkaistu: 24.6. 10:25\nNoin 2 000 asukkaan kerrostalokortteli jää hallinto-oikeuden päätöksellä rakentamatta Kruunuvuorenrantaan.\nHelsingin kaupunki suunnitteli kiistellyllehttps://www.hs.fi/kaupunki/art-2000005303245.html Stansvikinkalliolle asuntoja, mutta paikallinen kyläyhdistys on vaatinut alueen pitämistä rakentamattomana.\nTorstaina 13. kesäkuuta Helsingin hallinto-oikeus kumosi Helsingin kaupunginvaltuuston hyväksymän asemakaavan, jolla alueelle olisi rakennettu noin 88 000 kerrosneliön edestä asuintaloja.\nKyläyhdistyksen varapuheenjohtaja Maija Wilskmanin https://www.hs.fi/haku/?query=maija+wilskmaninmukaan oikeuden päätös on tärkeä voitto.\nAlueen luonnontilan säilyttämistä vaativa yhdistys on vastustanut aiemmin menestyksekkäästi Stansvikinniemen osayleiskaavaa sekä Stansvikin kartanon kaavaa. Hallinto-oikeus kumosi ne vuonna 2011 puutteellisten luontoselvitysten vuoksi.\nStansvik sijaitsee Kruunuvuorenrannan itäosassa. Kruunuvuorenrantaan rakennetaan yli 10 000 asukkaan uutta kaupunginosaa.\nStansvikinkallio oli Kruunuvuorenrannan viimeisiä asemakaavoja. Yhdistys perusteli sen kumoamista Uudenmaan maakuntakaavalla ja kaupungin vuonna 2002 laatimalla yleiskaavalla, joissa Stansvikinkallio on merkitty kulttuurihistoriallisesti merkittäväksi alueeksi ja kaupunkipuistoalueeksi, jolle ei saa rakentaa.\nKaupunginasiamies Taina Lehtisenhttps://www.hs.fi/haku/?query=taina+lehtisen mukaan kaupunki harkitsee hallinto-oikeuden päätöksestä valittamista.", "timestamp": "2019-07-22T12:19:59Z", "url": "https://www.hs.fi/kaupunki/art-2000006152268.html"}