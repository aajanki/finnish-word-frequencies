{"text": "Torstai on toivoa täynnä... Itse toivon tällä hetkellä eniten valkoista joulua! Se olisi vaan niin ihanaa, mutta taitaa jäädä haaveeksi. Haaveista puheen ollen, haaveilen, että kaikki lahjani olisi jo ostettu ja voisin vain keskittyä paketointiin. Näin ei kuitenkaan ole, joten joudun lauantaina muiden mattimyöhäisten kanssa jouluostoksille. Paketointiin olen etsinyt inspiraatiota Pinterestistä ja tämän päivän luukkuunkin tämä aihe ylettyy...\nTämä paketti hurmasi minut vintage henkisellä värityksellään sekä ihanan jouluisilla kulkusilla. Tekstipaperi on yhdistetty persikanväriseen nauhaan ja tavallisen teipin sijaan on käytetty kuviollista washiteippiä. Erityisen kiva on idea miten tägi on kiinnitetty pakettiin. Aion ehdottomasti kokeilla sitä. Ja sitten vielä nuo kulkuset. Niin suloiset! Nyt vain äkkiä lahjat ostoskoriin ja sitten pakettiin...\nLähettänyt Elisa klo 19:20\nTunnisteet: joulukalenteri, joululahja", "timestamp": "2017-08-19T16:57:51Z", "url": "http://elisa-homeiswheretheheartis.blogspot.com/2014/12/joulukalenteri_18.html"}