{"text": "Lahden kisastadionin romahdusriski selvitetään pikaisesti | Rakennuslehti\nRakentaminen\tRakennuslehti\t 15.04.2014 klo 14:22\t 2 kommenttia\n”Ei tässä missään tapauksessa leikitä kenenkään ihmisen terveydellä. Kyllä täällä tehdään semmoiset päätökset, että niiden takana voidaan olla”, Luukka sanoo.\nRakennuslehti kirjoitti viime viikolla Lahden stadionin katsomorakennuksen romahdusvaarasta. Katsomon katon vetotangot on toteutettu vastaavana KA-jännebetonirakenteena kuin Jyväskylän sortunut vesitorni.\nPäätös stadionin käytön jatkamisesta ensi syksyyn asti tehtiin Luukan mukaan viime joulukuussa. Silloin käytettävissä olevien tietojen mukaan hän päätyi tulokseen, ettei suoranaista romahtamisvaaraa ole. Nyt asiaa harkitaan uudelleen täsmentyneiden tietojen pohjalta. Luukka sai eilen maanantaina lopullisen tutkimusraportin rakennuksen kunnosta. Hän piti heti samana päivänä asiasta palaverin rakenteiden tutkijan ja rakennuttajan edustajien kanssa.\nAikaisemmin tehdyn ultratutkimuksen perusteella on pystytty Luukan mukaan paikallistamaan mahdollisia riskipaikkoja. Nyt näitä rakenteiden kohtia avataan ja kuvataan, jolloin nähdään, onko siellä kosteutta ja korroosiota. Hänen mukaansa rakenteissa on kohtia, joihin injektointimassa ei ilmeisesti ole täysin tunkeutunut.\nRiskirakenteiden lisäksi Lahden rakennusvalvonnassa arvioidaan myös kokonaisuutena stadion-rakennuksen yleistä kuntoa ja käyttökelpoisuutta. Rakennuksen sisäpuolista kuntoa kartoittanut selvitys paljasti muun muassa kosteus- ja asbestiongelmia. Mahdollista onkin, että rakennuksen yleinen huono kunto ja riskirakenteiden vaatimat korjaukset johtavat yhdessä siihen, että rakentamisen käyttö joudutaan keskeyttämään. Luukan mukaan korjaukset olisi helpointa toteuttaa, jos koko rakennus olisi työn alla.\nLahden stadionin ongelmarakenteiden korjaussuunnittelussa on lähdetty Luukan mukaan siitä, että korjaukset tehtäisiin katolta käsin. Jos nyt tehtävät rakenteiden kuntoa koskevat tutkimukset osoittavat riskit liian suuriksi, katolla työskentelystä joudutaan luopumaan.\nYmpäristöministeriö varoittaa kuntia romahdusriskeistä – katso lista kohteista\n14.04.2014\tklo 17:51 Lue artikkeli\nListalla on Lahden kisastadionin lisäksi muun muassa kaksi helsinkiläistä eliittikoulua, Valion pääkonttori, Lappeenrannan kirjasto, VR:n asemakatos Kouvolassa. Pääosa kohteista on vesitorneja, mutta mukana on jopa Sibelius-monumentti.\n15.4.2014 klo 16:04\nEnsin viranomaiset kiirehtivät kertomaan STT:lle, että mitään akuuttia vaaraa ei ole eli toimintaa voidaan jatkaa ihan normaalisti syksyllä alkaviin korjauksiin saakka. Nyt sitten kerrotaan, että on paljastunut, että rakenteissa on kohtia, joihin injektointimassa ei ilmeisesti ole täysin tunkeutunut. Voi olla, että lähemmissä tutkimuksissa paljastuu, että teräkset ovat kunnossa ja mitään vaaraa riskiä korjaustöiden viiveestä ei synny. Tällaiset päätökset pitää tehdä kuitenkin tiedon eikä luulon pohjalta.\nYmpäristöministeriön julkaisemalla pitkällä listalla on monta muutakin kohdetta, jossa vaaditaan pikaista tutkimusta riskin todellisuudesta. Valtaosassa kohteista (esimerkiksi kouluissa) riski voidaan aika nopeasti todeta mitättömäksi, jos kohde ei ole esimerkiksi alttiina sateelle. Joissakin voi paljastua kuitenkin varsinaisia pommejakin, joissa on leikitelty ihmisten hengillä, kun rakenteet ovat pysyneetkin koossa enää vain pyhällä hengellä.\n17.4.2014 klo 08:12\nJeps, siis on injektoitu…joo. Oliko valittu halvin firma vai oikeasti firma joka osaa injektoida. Nää kun tuppaa olemaan kaksi eri asiaa…", "timestamp": "2018-08-20T10:41:35Z", "url": "https://www.rakennuslehti.fi/2014/04/lahden-kisastadionin-romahdusriski-selvitetaan-pikaisesti/"}