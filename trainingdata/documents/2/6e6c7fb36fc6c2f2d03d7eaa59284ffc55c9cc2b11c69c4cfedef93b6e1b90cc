{"text": "It-ympäristö kartoitetaan etukäteen - Digitoday - Ilta-Sanomat\nJulkaistu: 24.9.2008 9:12\n24.9.2008 8:14\nSan Francisco - Oracle lupaa 40 prosenttia nopeampaa teknistä asiakaspalvelua uudelleen viritellyn resurssikartan ansiosta. My Oracleksi ristitty palvelu julkistettiin maanantaina.\nMy Oracle on luotu yhdistämällä MetaLink-portaali ja Oracle Software Configuration Manager. Premier Support –asiakkaille ilmaisessa palvelussa asiakkaan it-ympäristö kartoitetaan etukäteen. Asiakas saa myös Power View –kojelautaohjelman, jossa hän voi seurata sovellusten toimintaa.\nOracle mukaan tarkemmin yksilöity ympäristö mahdollistaa 40 prosenttia nopeamman palvelun. Lisäksi Oracle osaa lähettää tiedot tarjolle tulevista päivityksistä ja korjauksista. Asiakas joutuu vielä hakemaan ja asentamaan päivitykset.\nParemman asiakaspalvelun lisäksi Orcale saa haltuunsa erittäin tarkat ja ajantasaiset tiedot asiakkaan it-ympäristössä. Tietoa käytetään hyväksi markkinoinnissa ja myynnissä.\nTeleoperaattorit ovat dinosauruksia\nSan Francisco - Aika on ajanut teleoperaattorien ohi. Ne ovat dinosauruksia, jotka eivät ole huomanneet sitä itse. Lue lisää ›", "timestamp": "2018-01-18T21:57:26Z", "url": "https://www.is.fi/digitoday/art-2000001591895.html"}