{"text": "Econet-konsernin Nenäpäivän haaste: älä kaada vettä maahan | Uutiset | Econet\nOttakaamme kuvitteellinen esimerkki Suomesta. Se menee näin: vesilaitos tuottaa puhdistettua talousvettä 90 miljoonaa kuutiometriä vuodessa. Siitä noin 20 % jää laskuttamatta eli vettä kuluu mm. pesuihin ja huuhteluihin ja häviää erilaisiin verkostovuotoihin 18 milj./m3 vuodessa eli noin 50 000 kuutiota vuorokaudessa, joka on 50 000 000 litraa eli viisikymmentä miljoonaa litraa vuorokaudessa.\nSiis viisi miljoonaa ihmistä saisi kymmenen litraa päivässä puhdasta juomavettä jos kuvitteellinen vesilaitos saisi hävikin ja vuodot kuriin.\nSe riippuu siitä tarkastellaanko asiaa veden tuotantokustannusten tai laskuttamattoman myynnin kannalta. Helsingissä asiakkaalta laskutetaan toimitetusta vedestä verollisena 3,12 €/m3 sisältäen jätevesimaksun. Näin laskien vesilaitos menettää myyntituloa yli viisikymmentä miljoonaa euroa vuodessa.\nNäin siis teoriassa, käytännössä asia on varmasti toisin, mutta pointti on siinä, että meillä suomalaisilla on varaa auttaa meitä heikommassa asemassa olevia.\nIhmiselle välttämätöntä makeaa vettä on saatavilla maapallolla epätasaisesti. Vähiten makeaa vettä on Pohjois-Afrikassa, Aasiassa laajemmassa merkityksessä ja erityisesti Länsi-Aasiassa eli Lähi-idässä. Vajaat viisikymmentä maata ja kansakuntaa elää jatkuvassa makean veden puutteessa.\nMe suomalaiset olemme etuoikeutetussa asemassa tässäkin asiassa. Euroopan unionin maista Suomella on eniten uusiutuvia luonnonvesivaroja henkeä kohden. Vettä meillä on paljon ja se on hyvää ja sitä on jatkuvasti saatavilla. Ihan vaan sen takia, omasta ja muiden puolesta meidän suomalaisten tulisi viettää vähintään kerran vuodessa: Vedetöntä Päivää.\nKuvitellaan leikkisästi että meillä (sinulla ja minulla) on käytössä 10 litraa vettä henkeä kohden päivässä. Aamulla pesemme vain kasvot ja hampaat. Täysistunnolle kannattaa istahtaa heti aamusta, koska wc kulhoon yön aikana varastoitunutta huuhteluvettä ei kannata tuhlata aamuvirtsan mukana viemäriin. Iltapesun suoritamme kuivapesuna hiukset harjaamalla ja kainalot kaapimalla. Päivällä syömme raaka ravintoa koska ruuan laittoon vettä ei ole riittävästi; saatikka tiskaamiseen. Juomme vettä säästeliäästi uhmaten terveysterapeuttien ohjetta juoda vähintään kaksi litraa vettä päivässä. Miltä tuntuu?\nEconet-konserni haastaa Suomen vesilaitokset sopivaksi katsomallaan rahasummalla, joka on suhteellisesti verrannollinen vesijohto-ja viemäriverkoston korjausvelkaan loka-marraskuussa järjestettävään nenäpäiväkeräykseen, joka huumorin ja viihteen avulla pyrkii auttamaan kehitysmaiden lapsia sekä edistämään kansakuntien välistä oikeudenmukaisuutta ja tasa-arvoa.\nKaikki joukolla mukaan ja laitetaan hyvä liikkeelle.\nKirjoittaja on Econet- konsernin toimitusjohtaja.\nVanhempi « Tiina Pirppu Econetin kehitysjohtajaksi\nUudempi Merkittävä liiketoimintakauppa cleantech-yritysten kesken »", "timestamp": "2017-09-23T23:46:42Z", "url": "http://www.econetgroup.fi/uutiset/2017/09/13/econet-konsernin-nenapaivan-haaste-ala-kaada-vetta-maahan"}