{"text": "DataBusiness Challenge käynnistyy! - DataBusiness\nUutiset\tToimituksen valinta\t3.10.2016\tYleinen\tDataBusiness Challenge käynnistyy!\nDatabusiness Challenge on Suomen kuuden suurimman kaupungin yhteinen avoimen datan haastekilpailu – ja se alkaa nyt! Kilpailussa haetaan uusia sovelluksia, jotka helpottavat kaupunkilaisten toimintaa arjessa ja vapaa-aikana sekä toisaalta ideoita, jotka parantavat kaupunkien tarjoaminen palveluiden laatua.\nKilpailutöillä kehitetään kaupunkia ja kaupunkilaisen arkea\nKilpailuteemoja on kaksi. Aktiivinen kaupunkilainen haasteessa etsitään ratkaisuja, jotka edistävät aktiivisen kaupunkilaisen elämää tai osallistumista. Toimiva kaupunki teemassa puolestaan tarkoituksena on kehittää ratkaisuja, jotka edistävät tiedolla johtamista ja parempaa päätöksentekoa kaupungeissa.\n“Odotamme innolla hyviä kilpailutöitä, joissa avoimia tietovarantoja on hyödynnetty innovatiivisesti. Avoimen datan kilpailuja on järjestetty Suomessa useampana vuotena; nyt ensimmäistä kertaa kuuden suurimman kaupungin järjestämänä. Haluamme tällä kertaa nähdä miten kilpailutöiden myötä voidaan kehittää kaupunkilaisten jokapäiväistä elämää ja kaupunkien toimintaa”, kertoo Matti Saastamoinen Tredean kehityspäällikkö ja 6aika Avoin data kärkihankkeen koordinaattori.\nJaossa tuhansia euroja ja mahdollisuus ottaa osaa kokeiluihin\nKuutoskaupungit sponsoroivat kilpailun ja jaossa on tällä hetkellä 9000€. Sen lisäksi kilpailijoilla on mahdollisuus ottaa osaa kaupunkien järjestämiin kokeiluihin keväällä 2017. Kilpailu käynnistyy 3.10.2016 ja päättyy 30.1.2017. Kilpailun järjestävät 6aika Avoin data kärkihankkeen toimijat. Lue lisää kilpailusta.", "timestamp": "2017-03-24T23:56:08Z", "url": "http://www.databusiness.fi/fi/Uutiset/databusiness-challenge-kaynnistyy/"}