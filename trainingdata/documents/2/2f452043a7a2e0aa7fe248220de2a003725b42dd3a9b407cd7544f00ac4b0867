{"text": "Samsungilta taulutietokone Windowsilla: Slate PC – MobiiliBlogi\nSamsungilta taulutietokone Windowsilla: Slate PC\n8.12.2011 Kirjoittanut Teemu Hynninen\nSamsungin tablet-mallisto laajentuu uudella jäsenellä. Yhtiö kertoi tänään tuovansa vuoden 2012 tammikuussa markkinoille Slate PC -taulutietokoneen, joka perustuu kotitietokoneista tuttuun Windows 7 -käyttöjärjestelmään. Se on suunnattu eritoten yrityskäyttöön, jossa vaaditaan Windowsin monipuolisia ominaisuuksia ja laajaa sovellustarjontaa sekä tehokasta rautaa.\n”Tablettitietokoneet ovat nyt saaneet älykästä seuraa IT-puolelta. Samsung panostaa voimakkaasti yrityssektoriin ja tuo markkinoille uuden Samsung Slate PC:n, joka vahvistaa liikkuvaan työympäristöön tarkoitettujen tuotteiden valikoimaa”, kommentoi Samsungin Suomen IT-tuotealueen myyntipäällikkö Ossi Luoma.\nSamsung Slate PC:ssä on sisäänrakennettu SIM-korttipaikka, joka helpottaa laitteen liikuteltavuutta. Sen kosketusnäyttö on kooltaan 11,6 tuumaa ja tarkkuudeltaan 1366 x 768 pikseliä. Näyttö perustuu PLS-tekniikkaan (Plane-to-Line Switching) ja on suojattu Gorilla-lasilla.\nLaskentatehosta tabletissa vastaa Intel Core i5 2467M -suoritin. Laitteesta löytyy lisäksi etu- ja takakamerat, USB 2.0, m-HDMI, microSD-muistikorttipaikka, WiFi b/g/n ja HSPA.\nPerinteisen Windows-kokemuksen lisäksi Slate PC:stä löytyy kosketuskäyttöön optimoitu käyttöliittymä. Se tukee myös stylus-kynää, jolla esimerkiksi myyntisopimukset voidaan allekirjoittaa käytännöllisesti sähköisesti.\nMukana toimitetaan Slate PC:n lisäksi stylus-kynä, telakka ja Bluetooth-näppäimistö. Laitteen arvioitu suositushinta ennen veroja on 1299 euroa.\nSamsungSamsung Slate PC\n8.12.2011 18:13\nIhan mielenkiintoinen paketti. Odotan tosin tulevaisuudessa ilmaista päivitystä Win8:iin.\npakettifani sanoo:\nTurha tuollaista ilmaista päivitystä odottaa, ei Applekaan sellaisia jaa.\ntomcat sanoo:\nNyt sitten on saatu kämmenkoneetkin hitaiksi ja virusmagneeteiksi. Onneksi ei ole pakko käyttää\nSaatko Applelta ilmaisia käyttiksiä?\nWindows 7 ja kosketusnäyttö= ei kiitos\nEhkä W8 sitten\nTaulutietokone pikavipillä sanoo:\nTaulutietokone on kyllä mainio keksintö, sen ostaminen on mielestäni huomattavasti kannattavampi ostos kuin perinteinen tabletti.", "timestamp": "2020-02-26T02:04:24Z", "url": "http://www.mobiiliblogi.com/2011/12/08/samsungilta-taulutietokone-windowsilla-slate-pc/"}