{"text": "Yritys / Piu Pau Design\nSäästä - palkkaa ammattilainen.\nPiu Pau Design Oy on graafisen muotoilun ja suunnittelun toimisto, josta saat monipuolisesti erilaisten markkinointiviestinnän toimenpiteiden suunnittelun ja toteutuksen.\nPauliina Heikkilä perusti Piu Pau Design Oy:n vuonna 2009, suunniteltuaan markkinointiviestinnän sovelluksia lukuisille yrityksille ja yhteisöille.\n﻿Pauliina Heikkilä on työskennellyt graafisena suunnittelijana ja AD:na pääkaupunkiseudun markkinointiviestinnän yrityksissä vuodesta 1997. Asiakkaat ovat olleet hyvin eri tyyppisiä, pörssiyrityksistä liittoihin ja järjestöihin. ﻿\nGraafisen suunnittelijan työhön kuuluu olennaisena osana aikataulutus, painotöiden kilpailutus ja valvonta, kuten kuvaussuunnittelu ja -valvontakin. Vahva projektinhallinnan kokemus takaa, että toimeksianto valmistuu ajallaan ja sujuvasti.\nTarvittaessa käyttöön räätälöidään toimeksiannon mukainen tiimi: vuosien mittaan kertyneestä ammattilaisten verkostosta löytyy erityisosaajia vaikkapa tekstiin, kuvaan tai erilaisiin toimialoihin liittyen, kautta Suomen. Näin saadaan paras osaaminen tarpeiden ja projektin mukaan.\nViime aikoina Pauliina Heikkilän mielenkiinto on kohdistunut erityisesti voittoa tavoittelemattomien yhteisöiden markkinointiviestinnän suunnitteluun ja toteutukseen.\nErityisosaamista Heikkilällä on laajojen julkaisujen, kuten asiakaslehtien, katalogien ja näiden yhdistelmien suunnittelusta, konseptoinnista ja tuotannon ohjeistamisesta. Lisäksi erilaisten paperituotteiden muotoilu on aputoiminimi Paperisilppurin tuotemuotoilun kautta tullut erittäin tutuksi.\nSuunnittelutyötä monipuolistaa kouluttajana toimiminen. Kouluttamisesta ja perehdyttämisestä on tullut kiittävää palautetta niin alan opiskelijoilta kuin lyhytkoulutuksiin osallistuneilta.\nToiminnassa painotetaan sosiaalisesti ja ympäristön kannalta kestäviä arvoja käytännön teoin, kuten ennakoimalla tulevia tarpeita (resurssitehokkuus), käyttämällä joukkoliikennettä ja suosittelemalla FSC-serfioituja tai muuten ympäristömerkittyjä paperilaatuja.\nLue lisää: tutustu Pauliina Heikkilän ﻿LinkedIn-sivuun.\nOlen myös kiinnostunut vahvistamaan markkinoinnin avulla pienten, paikallisten yritysten tunnettuutta. \"", "timestamp": "2019-05-26T08:57:22Z", "url": "https://www.piupaudesign.fi/yritys.html"}