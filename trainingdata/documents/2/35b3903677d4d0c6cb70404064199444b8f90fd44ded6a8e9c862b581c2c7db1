{"text": "Naisen nautinto ja orgasmi – teoriaa ja käytäntöä | Sinun vartalosi\nJopa orgasmin teoriakin on varsin mielenkiintoista. Vaikka subjektiivinen näkemys lieneekin. Esimerkiksi The Science of Orgasm –niminen opus valottaa unessa, ilman fyysistä hyväilyä, saatavia orgasmeja, niin miehillä kuin naisillakin. Totaalisesti selkäydinvammautuneen naisen niskahyväilystä kokemia orgasmeja. Aivojen suorasta sähköstimulaatiosta saatuja orgasmeja. Aivojen kemiallisesta stimulaatiosta saatuja orgasmeja. Epilepsiakohtauksen aikana saatuja orgasmeja. Sukupuolenkorjausleikkauksen jälkeen saatuja orgasmeja. Nenäorgasmeja. Polviorgasmeja.\nMikä näille kaikille on yhteistä? Ne tapahtuvat korvien välissä. Orgasmi tapahtuu korvien välissä. Ei jalkojen välissä. Iho on vain reitti pidemmälle ja syvemmäle. Seksiä harrastetaan ajattelevan ja tuntevan olennon kanssa. Ei yksittäisen elimen kanssa. Rakastele ihanan, haavoittuvaisen kumppanisi sielua, älä pelkkää vakoa. Ja vaikka nussisitkin, nussi niin, että tuntuu sielussa asti.\nKiedo hellästi riekaleesi minun hajoamistilani ympärille,\npitele minua varovasti ihmisen poika.\nOrgasmi ei siis ole sukuelinten refleksi. Ei siis ole olemassa kumivasaraa, jolla orgasmin saisi esiin kuten ojennusrefleksin jalasta. Jos orgasmi ei ole tullakseen, se on (useimmiten) korvien – eikä jalkojen – välistä kiinni. Ja toisaalta sen kliimaksin voi saavuttaa ilman ensimmäistäkään kosketusta, vaikkapa unessa. Mikä tässä unimaailmassa on sitten niin erilaista valvetilaan verrattuna? Ainakin rentoutuminen. Mukavassa unessa ei tarvitse ajatella sitä, mitä tuo toinen nyt ajattelee itsestä tai tuntea paineita päämääräksi asetetun orgasmin saavuttamisesta. Miten tällaisen rennon – orgasmisallivan – olotilan voisi sitten saavuttaa hereillä ollessa?\nMainittakoon tässä välissä, erityisesti orgasmin kauniiseen feminiiniin ilmentymään liittyen, vielä yksi varsin opettavainen sivusto aiheesta kiinnostuneelle: http://www.the-clitoris.com/. Tuo naisvartalo kun tuntuu kaiken muun viehättävyytensä lisäksi olevan vieläpä varsin monimutkainen järjestelmä (tai kompleksi, kuten joku kuvaavasti voisi sanoa).\nMainitulla sivustolla todetaan mm., mielestäni melko osuvasti,\n“If you want to be a great lover, you first have to be a great explorer. To be a great explorer, you have to put the books and keyboards away and go do some field research. You have to ask questions and test your ideas. If in the process of exploring you do not make some wrong turns, find yourself at times lost, or have some failed attempts, you did not really do any exploring. If at times you are not frustrated or embarrassed, you have never challenged yourself. If you never experience failure, you may be an okay lover, but you will never be a lover your partner cherishes. He or she who has never failed has never experienced greatness!”\nMiten tällaista tutkimusmatkailua sitten käytännössä voisi harrastaa?\nRentoushan lähtee tietysti itse kunkin omasta korvienvälistä. Kohtuullisena osviittana voidaan tietysti pitää huumoria, kykyä luottaa ja itsetuntoa. Sitä, että on sinut sekä itsensä (niin henkisesti kuin fyysistekin), seuran, että tilanteen kanssa. Mainittu seura voi kuitenkin vaikuttaa oman käyttäytymisensä lisäksi – ja juurikin sen avulla – myös kahteen muuhun mainittuun asiaan. Luottamusta voi herättää mm. huomioimalla toisen ihmisen persoonana eikä vain välineenä omien tarpeiden tyydyttämiseen. Jari Sarasvuota lainaten kohtelemalla maailman harvinaisinta ja ihaninta olentoa hänen ansaitsemallaan tavalla. Olemalla läsnä, huomiomalla, katsomalla. Katsomalla kunnioittaen, ihaillen. Turvallisuutta luoden. Huumori nyt on tietysti sellainen juttu, joka yleensä kahden ihmisen välillä joko toimii tai ei, mutta rentoutumisen eteen voinee tehdä muutakin.\nAjatellaanpa vaikka mukavaa kokovartalohierontaa ilman mitään seksuaalisia tarkoitusperiä. Eikö kuulostakin useimpien mielestä rentouttavalta? Orgasmista kun puhutaan, seksuaalisuudesta tuskin pääsee kokonaan eroon, mutta ehkä senkin eteen voidaan tehdä jotain noin näkökulman suhteen. Jos päämääränä pidetäänkin nautintoa eikä orgasmia, niin eikö silloin päästä jo hieman rennompaan asetelmaan. Orgasmi on vain nautinnon sivutuote, joka ilmaantuu, jos on ilmaantuakseen.\nKosketuksella – joka ei vaadi mitään – on välillä jopa ihmeellinen vaikutus. Turvallisella, kunnioittavalla, ihailevalla kosketuksella. Miten siitä “vaatimattomuudesta” voi sitten tietää? Voidaanhan sitä vaikka sopia, että mies pitää kerrankin housut jalassa ja antaa naisen nauttia. Mutta mistä kukin nainen sitten nauttii? Yksilöllisiä tapauksia kun ovat. Se pitää vain selvittää. Kuunnella ihoa ja sanoja. Kysyä. Sekä sanoin että teoin. Tarkkailla reaktioita ja uskaltaa kokeilla. Huomioida. Seuraavassa yksi mahdollinen lähestymistapa tuohon – niin koukuttavaan – nautintoon.\n© Nick Webb, https://www.flickr.com/photos/nickwebb/3968719105/in/album-72157659569843992/, Creative Commons, https://creativecommons.org/licenses/by-nc-nd/2.0/\n3.1. Valmistelut\nEi tässä maailmassa niin kiire voi olla, etteikö voisi varata 2-3 tuntia aikaa nautinnolle sen vartin pikarykäisyn sijaan. Ja tilannettahan voi vähän miettiä etukäteenkin. Harvalla on kotonaan hieromapöytää ja sänky on monesti turhan pehmeä järkevän hieronnan toteuttamiseen. Kohtuullinen korvike on kuitenkin esimerkiksi 120 cm (poikamiesboksistandardi) petauspatja lattialla (sivuhuomautuksena mainittakoon, että kannattaa tarkistaa, ettei lattianrajassa ole ihan pakkasasteita, jos olettaa toisen rentoutuvan sielä ilman vaatteita). Reilun kokoinen pyyhe voi olla myös hyvä valinta siihen päälimmäiseksi.\nSitten tarvitsee enää houkutella se parempi puolisko hierottavaksi. Tätäkään ei kannata lähteä toteuttamaan painostamalla ja vaatimalla. Seksuaalisuuskin kun on kuitenkin vain yksi palanen kokonaisvaltaisen hyvinvoinnin paletissa. Esimerkiksi univelka tai muut haasteet parisuhteessa eivät ole optimaalisia kasvualustoja rentoutumiselle ja seksuaaliselle nautinnolle.\nMitenhän toimisi tätä ennen, vaikkapa työpäivän piristykseksi, lähetetty viesti, jossa vihjaittaisiin tulevasta? Huomaavaisesti, kunnioittavasti. Kiusoittelevasti.\nYhteisymmärryksen löydyttyä turhien (kaikkien) vaatteiden poistamisesta kannattaa sopia valmiiksi. Näin pystytään välttämään se, että sen viimeisenkin vaatekappaleen riisuessa tulee sellainen fiilis, että “jaahas… nyt se hieronta sitten muuttu seksiksi.” Tavallaan avainasemassa on nimenomaan se, että kokonaisuus on yhtenäinen. Ei ole erikseen hierontaa ja seksiä. On vain hieronta.\nYksilökohtaisesti voi sitten harkita valaistusta, musiikkia, silmien peittämistä tai muita detaljeja mukavan tunnelman virittämiseksi. Varsinkin kovin visuaaliselle tapaukselle mainittu näköaistin poissulkeminen voi helpottaa rentoutumista ja omaan vartaloon sekä sen tuntemuksiin positiivisella tavalla keskittymistä.\nKokovartalohieronta kaikkien taiteen sääntöjen mukaan. Itse aloittaisin kallonpohjasta, niskasta, hartioista ja selästä. Sitten kädet ja jalat. Pakaroita tietenkään unohtamatta. Kuitenkin, jos pakaroita hieroessa tulee jotain työntymään houkuttelevan oloisia kohteita “vastaan”, niin tässä vaiheessa on parempi vielä pitää sormet erossa. Hiljaa hyvä tulee. Tämän jälkeen sitten kääntyminen selälleen ja vastaava käsittely etupuolelle, ns. kiltisti. Kannattaa myös käyttää aiheeseen soveltuvaa öljyä. Kaiken muun lisäksi öljytty iho näyttää pirun hyvältä. Mainittakoon, että – varsinkin jos toisen silmät on peitetty – kannattaa säilyttää kosketus koko hieronnan ajan. Tunnelma ja vartaloiden välinen side pysyy yllä huomattavasti mukavammin.\nTämä toimii myös hyvänä tutustumistapana toisen vartaloon. Siis oikeasti tutustumisena eikä vain pintapuolisena silmäilynä. Kannattaa tarkkailla reaktiota, hengitystä – ja kaikkea. Pienistä eleistä voi oppia paljon. Vaikkapa hengityksen rytmistä, rinnan liikkeistä ja sormien asennosta voi päätellä paljonkin toisen rentoutumisesta. Tai kiihottumisesta.\nJos homman tekee vähänkään perusteellisesti, niin aikaa kuluu todennäköisesti tunnista kahteen. Mutta kiirehän ei ollut, vai mitä?\n3.3. Lopetus\nVaikka erottelu on tässä selvä, alkuosan ja loppuosan välillä ei tule olla minkäänlaista erottuvaa rajaa. Tässä erolla tarkoitetaan vain hieronnan jatkamista “normaalin” kokovartalohieronnan rajojen yli, eli genitaalialueelle.\nJa vaikka sormet ovatkin rinnoilla tai jalkovälissä, ei silti pidä ruveta hosumaan, kiirehtimään tai tuijottamaan pelkkää orgasmia. Myös mainittua aluetta voi hieroa ja koskettaa rauhallisesti ja harkitusti. Riittävästi öljyä ja kärsivällisyyttä. Rinnat ja nännit varmasti nauttivat hellästä huomiosta, kuten myös sisäreidet ja nivuset. Häpyhuulista ja vaginasta puhumattakaan. Myös peräaukon seutu sisältää paljon hermopäätteitä ja hyväilevä kosketus voikin tuntua hyvinkin nautinnolliselta avoimen mielen antaessa mahdollisuuden keskittyä kosketukseen. Nyt sitä kärsivällisyyttä sekä reaktioiden tarkkailemista. Jos et erota ulkoisten merkkien perusteella naisen kiihotustilaa, niin opettele. Jos polun varrella on tarvetta ohjaukselle, erilaiset kuumaa-kylmää tai vaikkapa 1-10 -asteikot voivat antaa konkreettisia vinkkejä kosketuksen vaikutuksesta ilman, että ihan liikaa menee kädestä pitämiseksi.\nSormia ei siis kannata työntää sisälle asti ennen kuin nainen on ihan oikeasti kiihottunut. Tummentunut sävy iholla ja pieni turvotus ovat yleensä hyviä merkkejä. Kertovat mukavasti vilkastuneesta verenkierrosta. Myös hengitys ja sen syvyys sekä rytmi kertovat yleensä paljon. Kuten tietysti lantion liikkeet ja selän mahdollinen kaartuminen. Lisäksi rentoutumisen tarkoitus on se, että rento olotila säilyy loppuun asti. Kosketuksen rajaa venytetään hitaasti, siten, että rentous säilyy. Nimenomainen pointti on, että rentous säilyy vaikka sormesi ovat hänen sisällään. Jälleen kerran, tarkkaile ja tulkitse. Mikä olisikaan sen mukavampi tapa viettää vaikkapa puoli tuntia tai tunti.\nHitaasti, mutta varmasti tutkit toisen reaktiota kosketukseen hänen huulillaan, klitoriksellaan ja sisällään. G-piste tuskin on pelkkä myytti, joten se kannattaa huomioida. G-pisteorgasmi onkin kirjallisuuden mukaan vastaantullessaan kattavampi (engl. more encompassing) kokemus klitoris-vastaavaan verrattuna. Tai vastaavaan penis-sellaiseen. Mutta edelleen, ei pidä tuijottaa tiettyä päämäärää vaan nauttia matkasta. Jos klitorikselta sattuu ilmaantumaan orgasmi, ei se ole keneltäkään pois.\nYllämainitusta riippumatta kannattaa muistaa, että ei keskity liian aikaisin vain yhteen pisteeseen, jolloin helposti tulee helposti antaneeksi sellaisen vaikutelman, että “nyt pitäisi jo laueta.” Nautinnon vastaanottajaa kuljetetaan hitaasti, mutta varmasti (ja kärsivällisesti) aina vain pidemmälle. Etsien hiljalleen yhteistä polkua nautinnon rinnettä ylemmäs ja ylemmäs. Nauttien matkasta. Sitten kun tuntuu, että ollaan jo aivan sielä huipun tuntumassa, voi keskittyä hieman tarkemmin johonkin toivottuun pisteeseen, tai pisteisiin.\nMahdollinen orgasmi ei myöskään tarkoita minkään erityisen alkua – tai loppua. Klitoris saattaa monilla olla herkkä orgasmin jälkeen, mutta ei ole kuitenkaan poissuljettua pistäytyä samalla matkalla useamallakin huipulla. Kosketa, kokeile, tulkitse. Mihinkään ei ole edelleenkään kiire. Myös erilaisia apuvälineitä voi halutessaan hyödyntää.\n3.4. Jälkihehku\nJatkat kumppanista huolehtimista hänen haluamallaan tavalla. Pidät housut jalassa ja jos toisen osapuolen jalat eivät jostain syystä meinaa kantaa, niin tarjoat auttavan käden.\nPuhu. Pussaa. Silitä ja kuuntele. Pidä hyvänä ja pyyhi tarvittaessa kyyneleet. Ja muut nesteet. Tai poimi edelläkin mainitut varpaankynnet tapetista. Tutkimusmatkailijan oppimisprosessia voi myös edistää hyväntahtoinen keskustelu aikaansaaduista tuntemuksista. Tilanteesta hieman riippuen myös juomalasillisen tarjoaminen ja hellän lämpimästi peitteleminen voivat hyvinkin olla harkitsemisen arvoisia vaihtoehtoja. Tai ihan vaikkapa yhteisen ateriankin kokkaileminen.\nEthän myöskään laita kirjanpitoon rastia vaaditusta vastapalveluksesta? Jos nainen saa, niin kyllä mieskin saa.\n4. VASTAISEN VARALLE\nTulevaa yhdyntää, ja yhdyntöjä, silmällä pitäen herra Sarasvuo mainitsee huomionarvoisina seikkoina naisen ohjausvastuun, G-pistettä vasten painuvan työntymiskulman, jonka mahdollistaa kattopuolta kohti osoittava tyvijäykkyys sekä häpyluun kontaktin klitorikseen. Sekä turvallisessa, luottavassa ja kunnioittavassa tilanteessa hekuman hetkellä mahdollisen nautinnollisen kivun.\nNäiden lisäksi voitaneen heittää peliin itsetuntemus ja -tunto, kommunikaatio, yhteisen ajan prioristointi, hellä läheisyys, huumori, leikkimielisyys, kokeilunhalu. Sekä sellainen pikkujuttu kuin rakkaus. Näitä on käsitelty tarkemmin aiemmassa kirjoituksessani parisuhteen kipinän säilyttämisestä sekä erityisesti lähdemateriaalina käytetyssä tutkimuksessa.\nEdellä mainittujen lisäksi käytännön osuuteen lainattu näkökulmia myös varsin mieleenkiintoisesta videopätkästä. Suosittelen aiheesta kiinnostuneille.\nAiemmassa blogikirjoituksessani käsittelin parisuhteen seksuaalisen kipinän ylläpitämisen mahdollisuuksia ja keinoja tuoreen tutkimuksen valossa.\nJari Sarasvuon edelläkin mainittu radio-ohjelma tarjoaa myös hyviä näkökulmia.\nOrgasmin teoriaa ja tiedettä käydään kattavasti läpi The Science of Orgasm -kirjassa.\nErityistason seksuaaliterapeutti (NACS) Marja Kihlström kirjoittaa myöskin varmasti tutustumisen arvoista Puhu Muru -blogia.\nPerusteellista tietoa seksistä ja seksuaalisuudesta tarjoavat niin Sexpo-säätiö kuin Väestöliittokin.\nKari Heusalan kirjat Naisen orgasmi ja Naisen seksuaalisuus pureutuvat myöskin tähän aiheeseen.\nMyös Osmo Kontulan kirja Mielen seksuaalisuus – matka kiihottumisen alkulähteille on tutustumisen arvoinen, nimenonmaan henkimaailman tärkeiden näkökulmien suhteen. Nykyisellään hieman haastavasti saatavilla olevaa kirjaa referoidaan mm. tässä iltalehden jutussa, jossa upeaan seksikokemukseen liitetään seuraavat piirteet: 1) Ajattelu unohtuu, 2) Omana itsenä, 3) Yhteinen tunne, 4) Vahva intiimiys, 5) Kommunikointi, 6) Kuin pilvessä.\nAiemmassa kirjoituksessani aloitan kokonaisvaltaisen hyvinvoinnin osa-alueiden perkaamisen. Tähän sarjaan kuuluvat kirjoitukset unesta, ruosta, liikkumisesta sekä vielä tuloillaan oleva sosiaalisten tekijöiden jakso.\nJos pidät kirjoitusta jakamisen arvoisena, tee niin!\nThis entry was posted in Yleinen and tagged Hyvinvointi, parisuhde, seksi by Jaakko. Bookmark the permalink.\nTamperelainen 37-vuotias PT (EHFA) ja mindfulness-ohjaaja (CFM) sekä tekniikan tohtori pyrkii herättämään omatoimista ajattelua ihmisen hyvinvoinnista psykofyysisenä kokonaisuutena.", "timestamp": "2019-11-18T14:46:37Z", "url": "http://vartalosi.net/naisen-nautinto-ja-orgasmi-teoriaa-ja-kaytantoa/"}