{"text": "Lapsiperheen arkirealismia: Eilisen treenit\nEilen aamulla heräsin ikävään päänsärkyyn, joka kertoo siitä, että JOKU on pitänyt hartiaseudun kovin kovin jännittyneenä keskiviikkoisen xycän aikana. Nappasin aamulla Panadolin, toisen iltapäivällä ja kolmannen vielä aviokin niskahieronnan jälkeen ja simahdin unten maille jo heti klo 21 jälkeen. Niin ja yhden vielä hetki sitten ja nyt tuntuu vihdoin siltä, että särky olisi menossa menojaan.\nKuva Office Clipart, ei siis Tyyppi. ;)\nEilen oli siis tosiaan äiidn kärsivällisyys koetuksella, sillä Tyypillä oli huolellinen tuhmustelupäivä ja kaikki mikä oli kiellettyä, oli sellaista mitä piti tehdä kerta toisensa jälkeen ja kielloista seurasi korvia huumaavaa kiljumista. Korvatulpat lopulta avuksi ja totesin, että siinäpähän kiljut; pakastimen ovea ei siitä huolimatta avata, parkkitalon päälle ei kiivetä, äidin ja isin makuuhuoneeseen ei ole asiaa, nokkamukia/haarukkaa/lautasta ei paiskota jne. :) Korvatulpat ovat mainio keksintö tuollaisen 1v 4,5kk:n tahtoo tahtoo-huudon aikana. Nyt Tyyppi vetää vieläkin unta kuulaan, joten ehdin mainiosti nyt postaamaan. Nukkuisipa näin hyvin viikonloppuisinkin. :)\nAnnu (Nasun kehdossa-blogi) kyseli jo jonkin aikaa sitten, että ovatko muut taaperoiden äidit iltaisin poikki siinä vaiheessa, kun lapsoset menevät unten maille: KYLLÄ, AINAKIN TÄMÄ ÄITI! Illalla, kun Tyyppi on mennyt nukkumaan (onneksi poikkeuksetta joka ilta noin klo 19.20-19.30), nautin siitä hiljaisuudesta mikä asunnossa vallitsee (vaikka tuntuu siltä, että omat korvat soivat ainakin sen puoli tuntia). Tahtoo tahtoo TAHTOO-raivareiden aikaan nimittäin Tyypistä lähtee ääntä.\nSuunnitelmissa oli tosiaan eiliselle 12 minuutin solarium + 45 min EasyXycling + 15 min Shape. Luulin Shapen olevan puolituntinen, mutta kerrankin tuo 15 min osui kohdilleen, sillä solariumissa ollessani tuntui siltä, että pää räjähtää (oikeassa hartiassa oleva jumitus) ja ajattelin jo jättää koko treenin sikseen ja hipsiväni takaisin kotiin, MUTTA joogasta oppimani rentoutuskeinon turvin (hiero kämmeniä voimakkaasti vastakkain ja aseta kupeiksi suljettujen silmien päälle, jotta syntynyt lämpö kulkeutuu silmille), tsemppasin itseni liikkeelle ja oikean ratkaisun tein.\nPolkeminen kulki rennolla otteella ja 2x12 min työosuudet kulkivat töitä tehden. Treenit eilen veti Anne, jolle erityispisteet siitä ettei musiikin volyymitaso ollut suinkaan täysillä. :) Sykkeet vaihtelivat xycässä 125=65% ja 168=88% välillä ja kaloreita kului 258 -) 50% rasvaa. Shapessa jätin suurimman osan ylävartalon kierroista tekemättä, lepuutin siis niska-hartiaseutua, mutta pistin vatsalihakset töihin lantionnostoilla ja jalkojen laskuliikkeillä. ~13 min töitä ja tuntuma oikein mainio. Yhteensä kaloreita on tällä viikolla kulunut \"vasta\" 694. Mutta silti olen niin fiiliksissä, sillä nyt on jo kohta 3olmas viikko paketissa hyvän ja jatkuvan treenin osalta! Ei tule laiskoteltua, kun ohjaaja pakottaa liikkumaan.\nTyypin yökylä peruuntui, sillä aviokki on sopinut leikkitreffit sunnuntai-aamuksi. Tämä tietää sitä, että allekirjoittanut pääsee poweriin sunnuntaina. Yritän ehtiä tällä treenikerralla kirjaamaan ylös, millaisia painoja käytän milläkin osa-alueella, jotta ensi viikolla voisi sitten tarkastella ovatko painot olleet riittäviä. :) Ainakin peruskyykkyyn voin huoletta lisätä, samoin hauiksiin. Huomenna aamulla vaunulenkille ja puistoon, tänään lepopäivä.\nNiin ja muuten, oliko toiveita jostain tietyistä postauksista?\nTunnisteet: EasyXycling, Elixia Sello, Shape, taapero, tahtoo-raivari\nPaukkuliini 19. huhtikuuta 2013 klo 9.33\nTuhmustelupäivä! <3 :D\nAnnu 19. huhtikuuta 2013 klo 12.23\nKiva kuulla että en ole yksin tämän väsymyksen ja uhmaikäisen kanssa :)\nPinkki pingu 19. huhtikuuta 2013 klo 12.41\nVälillä tuntuu siltä, että en tee päivän aikana muuta, kuin komennan/pyydän/kiellän Tyyppiä ja korotan ääntä. Huh... Mitäköhän naapuritkin ajattelevat...?\nAnnu 19. huhtikuuta 2013 klo 20.57\nJoo sama homma meillä , ei ja älä taitavat olla ne käytetyimmät sanat tällähetkellä :)\nSandy 19. huhtikuuta 2013 klo 17.23\nUhma jyllää meilläkin. Välillä meinaa aivan tykkänään palaa taulu itselläkin sitä kuunnellessa...", "timestamp": "2017-08-22T14:58:36Z", "url": "http://pinkinpingviininblogi.blogspot.com/2013/04/eilisen-treenit.html"}