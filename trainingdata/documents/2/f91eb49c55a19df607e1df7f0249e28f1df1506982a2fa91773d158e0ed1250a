{"text": "Mestarien liiga: Atletico Madrid voitolla jatkoon – Arsenalin kerroin Dortmundissa 5,00 | Veikkaa.Unibet\nMestarien liiga: Atletico Madrid voitolla jatkoon – Arsenalin kerroin Dortmundissa 5,00\nIllan Mestarien liigan otteluissa Atletico Madridilla on mahdollisuus voitolla Austria Wienistä varmistaa paikkansa 16 parhaan joukossa. Kierroksen huippuottelussa Arsenal matkaa Borussia Dortmundin vieraaksi.\nArsene Wengerin suojatit lähtevät hakemaan revanssia kahden viikon takaisesta Emirates Stadiumilla pelatusta ottelusta, josta Dortmund haki täydet kolme pistettä. Tykkimiehet hallitsivat ottelua totuttuun tapaan, mutta Dortmund onnistui pimentämään Arsenalin saksalaisvelho Mesut Özilin täysin eikä Arsenal onnistunut luomaan vaarallisia maalipaikkoja. Arsenal kaipasi ottelussa myös puolustavaa keskikenttäpelaajaansa Mathieu Flaminia, joka on sivussa myös tänään. Mikel Arteta on kuitenkin pelikunnossa. Hän pelasi Flaminin paikalla lauantaina Liverpoolia vastaan ja onnistui ottelussa hiljentämään kaksikon Luis Suarez/Daniel Sturridge.\nMolemmilla joukkueilla on allaan voitot viikonlopun sarjapeleistä. Arsenal kukisti Liverpoolin 2-0 ja Dortmund murskasi Stuttgartin 6-1 Robert Lewandowskin osuessa kolmesti. Dortmund on kertoimien valossa selvä ennakkosuosikki tänään kotonaan kertoimella 1,68. Arsenalin vierasvoitolle on tarjolla muhkea kerroin 5,00.\nAtletico Madridilla on tänään mahdollisuus ensimmäisenä espanjalaisjoukkueena varmistaa paikkansa 16 parhaan joukossa kaatamalla Austria Wienin kotonaan. Atletico voitti vastaavan Wienissä pelatun ottelun 0-3. Madridilaisjoukkueen kerroin tänään 1,10.\nMuita selviä ennakkosuosikkeja tänään ovat Chelsea kotonaan Schalkea vastaan kertoimella 1,43, Napoli Marseillea vastaan (1,38). Mestarien liigan ”suomalaisjoukkueet” Ajax ja Celtic kohtaavat Amsterdam Arenalla. Kertoimet luottavat vahvasti kotijoukkueeseen, vaikka skotlantilaiset kaatoivat Ajaxin kotonaan 2-1. Celticin yllätysvierasvoiton kerroin on 4,65.\nLisää kertoimia Mestarien liigaan tästä.", "timestamp": "2017-09-24T12:22:43Z", "url": "http://veikkaa.unibet.com/jalkapallo/mestarien-liiga/mestarien-liiga-atletico-madrid-voitolla-jatkoon-arsenalin-kerroin"}