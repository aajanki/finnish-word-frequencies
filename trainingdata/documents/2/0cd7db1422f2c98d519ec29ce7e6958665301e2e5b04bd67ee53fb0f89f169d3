{"text": "Jääkiekon harrastamiseen tukea vähävaraisille perheille - Keupa Hockey Team ry\nJääkiekon harrastamiseen tukea vähävaraisille perheille\nJÄÄKIEKKOLIITON TUKI VÄHÄVARAISILLE PERHEILLE HAETTAVANA\nTukien hakeminen tapahtuu kahdessa aallossa. Nyt haettavaksi tulevat ikäluokkia D-B koskevat tuet, jotka rahoitetaan uuden lahjoituksen kautta. Kriteerinä tukien saamiselle on hakijan oma motivaatio, lisäksi seuran tulee osoittaa omat toimensa vähävaraisten tukemiseksi, harrastajamäärän lisäämiseksi, harrastusmaksujen kurissa pitämiseksi ja ko. ikäluokkien valmentajien kouluttamiseksi. Hakemuksiin tulee liittää mukaan myös hakijan viimeisin koulutodistus. Päätökset tukien maksamisesta tehdään ennen juhannusta ja maksut suoritetaan alkusyksystä, kun tiedetään että tukien saajat jatkavat lajin harrastamista. Hakuaika on 13.4.-27.5.2016.\nLisätietoja asiasta jääkiekkoliiton sivuilta: http://www.leijonat.fi/info/tuet\nLisätietoja seuramme toiminnanjohtajalta. Tieto tuen tarpeesta on ilmoitettava viim. 22.5.2016 mennessä allekirjoittaneelle.", "timestamp": "2019-11-17T17:01:42Z", "url": "https://keupaht.sporttisaitti.com/?x254108=289157"}