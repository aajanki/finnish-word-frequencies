{"text": "Pölynsidontaa, jyrsintää ja stabilointia - Konepörssi.com\nPorilainen Hansa-Machines esittelee yleensä kotimaan näyttelyissä runsaasti uutuuksia, ja niin tapahtui Maxpossakin. Purkualaan erikoistunut yritys on varsin tunnettu ja luotetut päämiehet tarjoavat työkaluja ja -laitteita laajalla sektorilla.\nRoutaisen ja kovan maan jyrsintään tarkoitettu telajyrsin, 2500 kilogrammaa painava (ilman kiinnityslevyä) Kemroc EK100-600 (100 kW) soveltuu kaivukoneisiin kokoluokissa 18-30 tonnia. Maksimi pyörimisnopeus on 70 kierrosta minuutissa. Peruskoneen hydrauliikasta tarvitaan 180-250 litran minuuttituotto. Teriä rummuilla on yhteensä 111 kappaletta ja työleveys on 600 millimetriä.\nErkat-stabilointilaite ER 1500-2-LM kiinnitetään peruskoneisiin 25-40 tonnia. Sen omapaino on 5 000 kilogrammaa ja maksimi teho 120 kilowattia. Hydrauliikan tuottoa se tarvitsee 300 litraa minuutissa ja pyöritystä hoitava hydraulimoottori on kaksinopeuksinen (75 ja 150 r/min). Sekoituspään halkaisija on 1 140 millimetriä.\nA. Pölynsidonta korostuu entisestään purkutyömailla ja varsinkin kaupunkiympäristössä sitä vaaditaan ja sen on oltava tehokasta. Hansa Machines markkinoi Motofog-pölynsidontalaitteita. Malli MF 40D tarvitsee 70 micronin vesisumun aikaan saamiseksi 20-42 litraa vettä minuutissa. Laitetta voidaan käyttää 7,4 kilowatin tehoisen dieselmoottroin lisäksi sähköllä (5,5 kW). Laitteen oskillointi (työalue) voidaan ohjelmoida välille 90-140 astetta. Ohjaus tapahtuu laitteen paneelista tai kauko-ohjauksella.\nB. Darda MC 300 -purkusaksi painaa 290 kilogrammaa ja sopii peruskoneisiin 2,5-yhdeksän tonnia. Se painaa 290 kiloa ja leikkaa 60 tonnin voimalla maksimissaan viiden tuuman putkea tai 180 millimetrin paksuista kaapelia. Myös 120x64x6,3 millimetrin I-palkki kelpaa sille ravinnoksi. Peruskoneelta öljyvirtausta vaaditaan 100 litraa minuutissa.\nRekkaconvoy kohti Härmää", "timestamp": "2020-06-02T20:12:21Z", "url": "https://koneporssi.com/tyokoneet-2/polynsidontaa-jyrsintaa-ja-stabilointia/"}