{"text": "Yhteenveto voimistelusalin tilanteesta 2.3.2020 – Korson koulun sisäilmaprojekti\nVoimistelusaliin lattian eristeen mikrobimateriaalinäytteissä on havaittu mikrobikasvustoa ulkoseinustalla (mm. sädesieniä). Mikrobilöydökset ovat mahdollisesti peräisin lämmityspattereiden vanhoista vuodoista tai alapohjasta kulkeutuvasta ilmasta. Muissa lattian näytteissä ei poikkeavia mikrobeja ollut. Tutkimusten mukaan lattiarakenteessa oleva tunkkainen haju on peräisin kloorianisolista, joka aiheutuu yleisesti käytetyistä puun kyllästysaineista (kloorifenolit).\nVoimistelusalin sisäilman mittauksissa ei havaittu mikrobeja eikä kloorianisoleja. Molemmissa mittauksissa kaikki tulokset ovat alle määritysrajan, joten voimistelusalin sisäilmaa voidaan pitää puhtaana.\nVoimistelusalin ilmanvaihto on säädetty ylipaineiseksi, mikä estää pääosin hajujen ja epäpuhtauksien leviämisen sisäilmaan. Voimistelusalissa on tehokas tulo/poisto ilmanvaihto, mikä poistaa tehokkaasti salin käytöstä aiheutuvat mahdolliset paineiskujen aiheuttamat pienet epäpuhtaudet. Mittaustulosten ja aistinvaraisten havaintojen perusteella salin käytölle ei ole esteitä.", "timestamp": "2020-08-13T08:48:02Z", "url": "https://deleteprojekti.fi/korsonkoulu/yhteenveto-voimistelusalin-tilanteesta-2-3-2020/"}