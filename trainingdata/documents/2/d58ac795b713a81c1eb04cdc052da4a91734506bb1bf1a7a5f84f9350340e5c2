{"text": "Psykedeelisiä ayahuasca-rituaaleja järjestetään myös Suomessa: \"Seremoniat leviävät kuin kulovalkea\" - Rikos - Uutiset - MTV.fi\nRikos Julkaistu 26.02.2017 07:03\nSuomessa ayahuascan vaikuttava aine dimetyylitryptamiini (DMT) on katsottu käräjäoikeudessa erittäin vaaralliseksi huumausaineeksi.\nVuonna 2012 Tullille annetussa lausunnossa DMT:tä todetaan pidettävän LSD:tä voimakkaampana aineena, joka aiheuttaa aistiharhoja. Sen vaikutus on kuitenkin LSD:tä lyhyempi, poltettuna vain vartin, suun kautta nautittuna joitain tunteja.\n\"Dimetyylitryptamiinin vaikutuksesta\nhenkilö näkee tyypillisesti värillisiä, kaleidoskooppisia näköharhoja. Huumevaikutus voi ilmetä myös pakkoliikkeinä. lhmiskasvot nähdään naamioina ja käyttäjät ovat kuvanneet hajoavansa avaruuteen tai heillä on ollut muita kuolemisen\ntuntemuksia\", lausunnossa muun muassa todetaan.\nAineen ei todeta aiheuttavan riippuvuutta, mutta lausunnon mukaan vaikeiden ja pelottavien kokemusten katsotaan voivan aiheuttaa mielenterveysongelmia.\nKandidaattitutkielmassaan Suomessa järjestettyä ayahuasca-seremoniaa havainnoinut ja osallistujia haastatellut Turun yliopiston uskontotieteen opiskelija kertoo, että osallistujien kokemukset ja motiivit olivat moninaiset, mutta pääasiassa haastatellut kertoivat olevansa hakemassa apua elämän haasteisiin.\nSeremoniaa kandissaan tarkastellut uskontotieteen opiskelija kuvailee seremonian yhdistelleen monenlaisia uskonnollisia ja hengellisiä elementtejä esimerkiksi koristeluissa ja musiikissa. Musiikki oli seremoniassa tärkeässä osassa.\nUskontotieteen opiskelijan todistamaan seremoniaan osallistui noin 15 henkilöä. Hän kuitenkin arvioi, että yhteisö on marginaalisuudestaan huolimatta suhteellisen eläväinen ja yhteisöllinen. Seremonioihin itse osallistuneen Seijan mukaan taas ilmiö kasvaa, ja joissain seremonioissa on hänen mukaansa useita kymmeniä osallistujia.\nTarkennus 27. helmikuuta 2017: DMT on arvioitu käräjäoikeudessa erittäin vaaralliseksi huumausaineeksi. MTV Uutisten tiedossa ei ole asian arvioinnin menneen hovi- tai korkeimpaan oikeuteen asti.\nAyahuasca-rituaaliin osallistuneet suomalaiset kertovat: \"Oksensin rajusti, sitten tuli rauhallinen ja hyvä olo\" 18.2.2017\nAutosta löytyi räjähdettä ja pistooli Helsingissä – huumekuskilla ei ajolupaa Poliisi: Valtatie 4:llä hurjasteltiin kuin Monzassa – nuorilla kuljettajilla myös matkustajia", "timestamp": "2018-08-15T04:01:29Z", "url": "https://www.mtv.fi/uutiset/rikos/artikkeli/psykedeelisia-ayahuasca-rituaaleja-jarjestetaan-myos-suomessa-seremoniat-leviavat-kuin-kulovalkea/6321262"}