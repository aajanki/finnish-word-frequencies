{"text": "Ehdotus: Tiedot Työeläkevakuuttamisen hoidosta Yritystietojärjestelmästä - TELA\nEtusivu → Uutishuone → Uutiset → Ehdotus: Tiedot Työeläkevakuuttamisen hoidosta Yritystietojärjestelmästä\nEhdotus: Tiedot Työeläkevakuuttamisen hoidosta Yritystietojärjestelmästä\nOlimme mukana valmistelemassa selvitystä, jonka tarkoituksena on yritysten julkisten velvoitteiden hoidon läpinäkyvyyttä. Harmaan talouden selvitysyksikkö julkaisi selvityksen Velvoitteiden hoitamista kuvaavien tietojen julkaiseminen YTJ-käyttöliittymässä 18.12.2018.\nSelvitys sisältää ehdotuksen Yritystietojärjestelmään (YTJ) tulevasta palvelusta. YTJ:ssä näkyisivät seuraavat asiat yrityksen velvoitteiden hoidosta\nTapaturmavakuuttaminen sekä\nTyöttömyysvakuuttaminen\nSelvityksessä on otettu kantaa tietosisällöstä ja teknisestä toteutusarkkitehtuurista sekä arvion toteutuskustannuksista ja lainsäädännön muutostarpeista.\nEhdotus toisi toteutuessaan merkittävän parannuksen yleiseen tietoisuuteen yritysten velvoitteiden hoidosta sekä lisäisi huomattavasti velvoitteiden hoidon läpinäkyvyyttä.\nTyöeläkeala osallistuu harmaan talouden torjuntaan valvomalla, että työnantajat ja yrittäjät ottavat työeläkevakuutuksen. Se on tärkeää, jotta sekä työntekijät että yrittäjät saavat heille lain mukaan kuuluvan eläketurvan. Vakuuttamisen valvonta tukee työeläkevakuuttajien vakuutusten hoitoa ja vakuutusmaksujen perintää ja siten osaltaan turvaa työeläkejärjestelmän rahoituspohjaa.\nSelvityksen tehneeseen työryhmään osallistuivat meidän lisäksi ministeriöistä (valtiovarainministeriö, sosiaali- ja terveysministeriö, työ- ja elinkeinoministeriö sekä oikeusministeriö), viranomaisista ja lakisääteistä tehtävää hoitavista (Verohallinto, Patentti- ja rekisterihallitus, Ulosotto, Tulli, Eläketurvakeskus, Tapaturmavakuutuskeskus, Työttömyysvakuutusrahasto ja Oikeusrekisterikeskus).\nSelvitys: Velvoitteiden hoitamista kuvaavien tietojen julkaiseminen YTJ-käyttöliittymässä", "timestamp": "2019-07-18T21:23:11Z", "url": "https://www.tela.fi/uutinen/1/0/ehdotus_tiedot_tyoelakevakuuttamisen_hoidosta_yritystietojarjestelmasta?language=fi"}