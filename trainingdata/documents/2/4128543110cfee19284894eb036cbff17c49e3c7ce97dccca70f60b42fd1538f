{"text": "Nikolai Haritonov – Wikipedia\nNikolai Haritonov\nNikolai Mihailovitš Haritonov (ven. Николай Михайлович Харитонов; s. 30. lokakuuta 1948) on venäläinen poliitikko. Hän on entinen Venäjän agraaripuolueen jäsen ja Venäjän federaation kommunistinen puolueen ryhmässä Venäjän duumassa.\nHaritonov opiskeli Novosibirskissä maatalousinstituutissa ja työskenteli agronomina 1972–1994 ja johti sovhoosia Novosibirskin alueella.\nHänet valittiin 1990 Venäjän sosialistisen federatiivisen neuvostotasavallan kansanedustajaksi. Hän oli perustamassa Agraaripuoluetta ja hänet valittiin Mihail Lapšinin varapuhemieheksi. Lapšin ei itse päässyt duumaan 1995, joten Haritonov johti agraariryhmää. Haritonov tuki kommunistien ehdokasta Gennadi Zjuganovia vuoden 1996 presidentinvaaleissa. Hänet valittiin myös kolmanteen duumaan 1999.\nHaritonov riitautui Lapšinin kanssa ennen vuoden 1999 vaaleja Agraaripuolueen lähdettyä yhteistyöhän entisen pääministeri Primakovin Isänmaa – Koko Venäjän -puolueen kanssa, jolloin Haritonovin kannattajat liittyivät kommunistien riveihin. Vaalien jälkeen Haritonovin kannattajat ja kommunistit muodostivat duumassa \"agroteollisen ryhmän\", jotka Haritonov johti.\nHaritonov valittiin 2004 kommunistien presidenttiehdokkaaksi hänen voittaessaan äänestyksessä jopa Zjuganovin ja hän sijoittui toiseksi saaden 9,4 miljoonaa ääntä (13,7 %).\nNoudettu kohteesta https://fi.wikipedia.org/w/index.php?title=Nikolai_Haritonov&oldid=14508416\tLuokat: Venäläiset poliitikotVuonna 1948 syntyneetPiilotettu luokka: Elävät henkilöt\tNavigointivalikko\nČeštinaEnglishFrançais日本語PolskiРусскийTürkçeУкраїнська\tMuokkaa linkkejä\tSivua on viimeksi muutettu 13. joulukuuta 2014 kello 01.20.", "timestamp": "2016-08-24T08:43:54Z", "url": "https://fi.wikipedia.org/wiki/Nikolai_Haritonov"}