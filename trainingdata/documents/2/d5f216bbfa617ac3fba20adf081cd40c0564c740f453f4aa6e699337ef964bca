{"text": "Das Urantia Buch - Saksannos - Urs Ruchti | Urantia-kirja | Urantia-säätiö\nUrs Ruchti, Ranska\nUrs Ruchti on konserttipianisti ja entinen hammaslääkäri, joka asuu Pariisin lähistöllä.\nOlen syntynyt saksankielisessä Sveitsissä vuonna 1934, ja 20-vuotiaana aloitin hengellisen etsintäni, joka voimistui tavattuani tulevan vaimoni Nicolen Pariisissa. Yhdessä löysimme Urantia-kirjan ja vierailimme moneen kertaan sen ranskantajan Jacques Weissin luona. Nicole ehdotti, että noudattaisin Jacques Weissin esimerkkiä kääntämällä kirjan saksaksi. Vaikkei minulla ollut kääntäjän kokemusta, olin kuitenkin aina ollut kirjallisen ja musiikillisen kauneuden ihailija ja otin siksi haasteen vastaan.\nMasennuin ensimmäisestä yrityksestäni vuonna 1973, mutta aloitin työn tosissani vuonna 1984, aluksi yksin ja monta vuotta jälkeenpäin yhteisymmärryksessä Urantia-säätiön kanssa. Minua ohjasi sellainen ajatus, että saksankieliset veljeni ja sisareni ansaitsivat mahdollisimman harmonisen tekstin, joka helpottaisi heitä omaksumaan ­sen vaativan sisällön. Kirja itse inspiroi minua, sillä se nostaa korkeuksiin totuuden, kauneuden ja hyvyyden yhteenkietoutuman. Kyseinen yhteenkietoutuma merkitsee tiukkaa uskollisuutta alkuperäisen tekstin ideoille ja käsitteille ja niiden ilmaisemista sujuvin lausein ja rakkautta tekstin tuleville tuntemattomille lukijoille osoittaen. Onnistuinko? Toivotan \"vauvalleni\" hyvää matkaa nyt, kun omistaudun uudelleen pianomusiikilleni.\nViime aikoihin asti saksalaiset tunnettiin ajattelijoina ja filosofeina. Eikö tulevan sukupolven pitäisi muistaa tämä perinne ja lisätä siihen todellinen hengellinen ulottuvuus? Monet merkit saavat minut elättelemään tuollaista toivetta. Urantia-kirjassa on kaikki täysin uuden sivilisaation rakentamiseen tarvittavat ainekset. Jokainen kan­sakunta on osallistuva tähän jättiläismäiseen urakkaan oman nerokkuutensa voimin. Mikä tulee olemaan saksalaisten, itävaltalaisten ja sveitsiläisten anti?\nDas Urantia Buch menestyy markkinoilla melko hyvin. Lukijat tapaavat toisiaan Frankfurtissa, Freiburgissa, Zürich­issä, Karlsruhessa ja monilla pienemmillä paikkakunnilla.", "timestamp": "2020-08-08T03:56:27Z", "url": "https://www.urantia.org/fi/news/2010-12/das-urantia-buch-saksannos"}