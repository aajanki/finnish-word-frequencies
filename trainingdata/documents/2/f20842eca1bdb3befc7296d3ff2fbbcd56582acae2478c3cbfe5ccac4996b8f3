{"text": "Sales Manager — Cloud2\nPilvipalvelumyyjä\nOlemme nopeasti kasvava uuden ajan pilvipalvelutalo, joka haastaa perinteiset toimijat kovimman luokan osaamisellaan, parhailla nykyaikaisilla työkaluillaan ja aivan ylivertaisella asiakaskokemuksella!\nHyvä potentiaalinen hakija,\nMahtavaa, että ilmoituksemme herätti mielenkiintosi!\nKaipaatko kenties uusia haasteita? Haluatko osaksi menestyksekästä kasvutarinaamme?\nEtsimme nyt kasvavaan joukkoomme uutta Sales Manageria / Pilvipalvelumyyjää auttamaan asiakkaitamme onnistumaan ja menestymään liiketoiminnassaan.\nTärkeimmät tehtäväsi Pilvipalvelumyyjänä ovat uusasiakkaiden hankinta sekä nykyisten, sinulle nimettyjen asiakassuhteidemme ylläpito ja jatkuva kehittäminen. Me Cloud2 Oy:llä elämme erinomaisen asiakaskokemuksen tuottamisesta ja onnistumisista ja teemme kaikkemme, jotta asiakas voisi onnistua. Mikäli nämä asiat ovat myös sinun prioriteettilistallasi ykkösenä (tai ainakin ensimmäisten joukossa), me voisimme sopia hyvin toisillemme.\nKokemusta ja näyttöä menestyksekkäästä B2B palvelu- tai ratkaisumyynnistä\nPalavaa intoa oppia uutta, kehittyä jatkuvasti ja tulla parhaaksi siinä, mitä teet\nAktiivista, oma-aloitteista ja määrätietoista voittajan asennetta\nTimanttisen hyviä neuvottelu- ja myyntitaitoja\nYmmärrystä Social Sellingistä ja inbound-myynnistä\nEduiksi katsomme kokemuksen IT-palvelumyynnistä tai muista IT-alan tehtävistä, perustietämyksen julkipilvistä (AWS, GCP, Azure) sekä kattavan kontaktiverkoston.\nKuten varmasti jo tiedätkin, niin myynnin roolissa ennen kaikkea motivaatio, asenne ja erinomaiset vuorovaikutustaidot ratkaisevat. Tämä tehtävä sopii kuin lasikenkä Tuhkimolle sinulle, joka et kaihda haasteita tai hätkähdä pienistä vastoinkäymisistä, vaan saat näistä virtaa puskea eteenpäin ja yrittää entistä kovemmin. Menestyäksesi tässä tehtävässä tarvitset myös hyvää tilannetajua ja tunneälyä – osaat käyttää pelisilmää erilaisissa tilanteissa sekä asettaa asiakkaasi tarpeet aina etusijalle.\nTarjoamme sinulle haastavan, mutta palkitsevan paikan yhtiössä, jossa voit olla vaikuttamassa toimialan isossa murroksessa. Meillä pääset osaksi huikeaa kasvutarinaa ja suurella sydämellä varustettua huipputiimiämme. Tässä tehtävässä sinulla on mahdollisuus päästä edistyksen kärkeen myymään uusia, moderneja ja trendikkäitä ratkaisuja. Myyntitiimimme on pieni, joten sinun panoksellasi tulee olemaan aidosti suuri vaikutus kasvuumme. Tarjoamme kokemukseesi perustuen hyvän pohjapalkan sekä työssä menestyessäsi mahdollisuuden erittäin palkitsevaan ansaintamalliin.\nTyöskentely meillä on vaativaa, mutta samalla pidämme äärimmäisen tärkeänä sitä, että jokainen työntekijämme pääsee kehittymään tehtävässään jatkuvasti, viihtyy meillä aidosti ja nauttii työstään. Asiakkaamme ovat aivan mahtavia, ja heidän kanssaan on ilo tehdä töitä.\nHaluatko kuulla lisää meistä tai tästä tehtävästä?\nToimitusjohtajamme Henri Grönlund vastaa mielellään kysymyksiisi:\nHenri Grönlund, henri.gronlund@cloud2.fi, puh. 040 733 0163\nKäy ihmeessä myös tutustumassa tulevan kollegasi, Saku Oksasen, blogiin: https://cloud2.fi/blogi/2018/12/27/halu\nInnostuitko lukemastasi?\nMikäli maltoit lukea näin pitkälle, niin uskallan väittää, että innostuit edes hieman. Siinä tapauksessa kuulisimme sinusta erittäin mielellämme. Laita meille hakemuksesi mahdollisimman pian niin pohditaan yhdessä, olisiko tässä sinun seuraava askeleesi uralla.\nHakemustasi innolla odottaen,\nCloud2 Oy:n väki\nLinkki Linkedin-profiiliisi\nMiksi sopisit tähän tehtävään? *\nKiitos hakemuksestasi! Olemme sinuun yhteydessä mahdollisimman pian.", "timestamp": "2019-05-25T05:54:32Z", "url": "https://cloud2.fi/salesmanager"}