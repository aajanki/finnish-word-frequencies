{"text": "Ara: Ara palvelee myös poikkeusoloissa\nMetsähallituksen asiakasneuvonta on suljettu kaikissa luontokeskuksissa, tiedekeskus Pilkkeessä ja muissa asiakaspalvelupisteissä 16.3. alkaen toistaiseksi. Metsähallituksen palvelut ovat käytössä verkossa, sosiaalisessa mediassa ja puhelimitse.\nLuontopalvelut ei toistaiseksi järjestä yleisötilaisuuksia ja ryhmäopastuksia.\nLuontopalvelujen ylläpitämät varaus- ja vuokratuvat ovat suljettuja 21.3.-31.5.\nRetkeilijöiden päivätupia, taukokotia, päiväkäytöstä ruuhkautuneita autiotupia ja lintutorneja on suljettu. Ajankohtainen lista suljetuista kohteista: luontoon.fi/suljetutkohteet\nMetsähallituksen ylläpitämien luontokohteiden kävijämäärät ovat kasvaneet, paikoin jopa ruuhkaksi asti. Luonnossa liikkuminen on hyvä tapa ylläpitää hyvinvointia myös koronaviruksen aiheuttamien rajoitusten aikana, mutta myös silloin suuria ihmisjoukkoja on syytä välttää. Ulkoilla kannattaa erityisesti lähimetsissä ja vähemmän suosituissa kohteissa.\nJulkaistu 19.3.2020 klo 18.39, päivitetty 27.3.2020 klo 17.26", "timestamp": "2020-03-28T20:47:04Z", "url": "https://www.ym.fi/tietoa-koronaviruksesta"}