{"text": "Tätä laajakaistan hintojen lasku todellisuudessa tarkoittaa – jopa 80 prosentin alennus ei siirry kuluttajalle - Digitoday - Ilta-Sanomat\nHyvin harvassa suomalaiskodissa on loppuun asti vedetty valokuitupiuha. Suurin osa suomalaisista ei pääse nauttimaan laajakaistan tukkuhintojen laskusta. (KUVA: Lehtikuva)\nJulkaistu: 17.3. 7:00\n17.3. 7:00\nViestintäviraston hintarajoitukset tavoittavat kuluttajat kiertotietä ja silloinkin vain pienen osan heistä.\nViestintävirasto määräsi torstainahttps://www.is.fi/digitoday/art-2000005605013.html valokuituyhteyksien hintakatot Elisalle, Telialle ja DNA:lle. Kyse on tarkalleen ottaen niin sanotuista kuitutilaajayhteyksistä, jotka koskevat operaattoreita. Kolmen kuukauden päästä operaattorit saavat laskuttaa kilpailijoiltaan enimmillään 80 prosenttia nykyistä vähemmän kuidun vuokraamisesta.\nJutun lopusta löydät tiivistelmän, mistä Viestintäviraston päätöksessä on napakasti ilmaistuna kyse.\nPäätös ei koske suoraan kuluttajahintoja, eikä DNA:n toimitusjohtaja Jukka Leinonenhttps://www.is.fi/haku/?query=jukka+leinonen odota nykyisten liittymien halpenevan.\n– En usko, että tämä päätös sinällään nykyiseen hintatasoon hirveästi vaikuttaa, Leinonen tiivistää.\nSyynä on toimitusjohtajan mukaan se, että nykyiset korkeat vuokrahinnat ovat pitäneet huolta siitä, että vuokraamista ei ole edes juuri harrastettu, eikä kilpailevia liittymiä ole tuotu tarjolle. Nykyiset valokuituliittymät ovat tyypillisesti sen operaattorin toimittamia, joka jo omistaa kuituverkon. Painetta hinnan alentamiseen ei siis ole.\n\"Suomi on kehitysmaa\"\nTelian operaattoriliiketoiminnasta vastaava Pasi Mehtonenhttps://www.is.fi/haku/?query=pasi+mehtonen huomauttaa, ettei Viestintäviraston päätös kosketa kuin vain erittäin pientä osaa suomalaisista. Kyse on ainoastaan valokuituyhteyksistä, jotka vedetään loppuun saakka kotiin.\nMarkkinoilla on valokuituliittymiä, joissa kuitenkin loppupätkä toimitetaan kotiin kuparin tai tv-kaapelin kautta. Suuri enemmistö suomalaisista kiinteistä laajakaistaliittymistä on tällaisia.\n– 95 prosenttia suomalaisista omakotitaloista on joko mobiiliyhteyden tai vanhan kuparin tilaajayhteyden varassa. Tämä päätös ei lainkaan koske niitä. Mitä tulee omakotitalojen kuituyhteyksiin, Suomi on valitettavasti kehitysmaa, Mehtonen sanoo.\n– Se, mitä nyt reguloidaan, on markkinana niin pieni, että myös sen vaikutuksesta tulee erittäin pieni.\nKuluttajan kannattaa muistaa, että vaikka oman liittymän nimessä esiintyisi sana valokuitu, se ei välttämättä tarkoita, että yhteys on kuitua koko matkalta.\nSuurten kaupunkien kerrostalot ovat yleisimmin niitä, joissa kuitu yltää kotiin asti. Mutta vaikka kotisi lukeutuisi niihin harvoihin Suomessa, joihin kuitu tulee perille saakka, et silti voi odottaa kuukausimaksuusi alennusta.\n– Jos kuluttajalla on esimerkiksi 35 euroa kuukaudessa maksava 100 megabitin liittymä paikallisoperaattorilta, joka omistaa paikallisen kuituverkon, ei tämä päätös vaikuta siihen hintaan millään tavalla, DNA:n Jukka Leinonen vahvistaa.\nEn usko, että tämä päätös sinällään nykyiseen hintatasoon hirveästi vaikuttaa.\nMaantieteellisiä eroja on. Syrjäseuduille kuitua on vedetty vielä selvästi kaupunkeja vähemmän, mutta nämä alueet ovat tyypillisesti Finnet-yhtiöiden tai valtiollisen Laajakaista kaikille -hankkeen piirissä ja niitä Viestintäviraston päätös enimmäishinnoista ei kosketa.\nViestintäviraston erityisasiantuntijan Aleksandra Partasenhttps://www.is.fi/haku/?query=aleksandra+partasen mukaan jakoa kaupunkien ja haja-asutusalueiden välillä ei voi edes oikeastaan tehdä, koska saumoja kilpailun parantamiseen on nähtävissä monilla alueilla.\n– Edes Espoossa ei ole kaikilla alueilla kuitua saatavissa, Partanen tähdentää.\nViestintävirasto toivoo kuluttajahintojen laskevan, mutta se tapahtuu ennen kaikkea kilpailun oletetun lisääntymisen kautta.\n– Ihan ensimmäisenä tapahtuu se, että kilpailu markkinoilla ylipäätään lisääntyy ja sen seurauksena palvelutarjonta kasvaa. Kun kilpailu on lisääntynyt, hinnat varmasti alenevat, Viestintäviraston Partanen ennustaa.\nDNA:n Leinonen on samoilla linjoilla.\n– Tämä mahdollistaa sen, että tulee lisää tarjontaa. Ja tämä pidemmällä aikavälillä alentaa hintatasoa, DNA:n Leinonen pohtii.\nPartanen katsoo, että vuokrahintojen – siis tilaajayhteysmaksujen – aleneminen väistämättä pakottaa toimijat tehostamaan bisnestään, minkä kautta lopulta myös kuluttajien maksamat hinnat laskevat.\nElisa syyttää Viestintävirastoa ylilyönnistä\nJos Suomi onkin tällä hetkellä vielä kuituyhteyksien kehitysmaa, yrittää Viestintävirasto omalla päätöksellään kylvää markkinoille kasvun siementä. Kaikki eivät kuitenkaan hurraa.\n– On ikävää, että Viestintävirasto haluaa säännellä vasta syntymässä olevaa markkinaa kaikkein järeimmällä mahdollisella tavalla, Elisan operaattoriasiakasliiketoiminnasta vastaava johtaja Pasi Vanninenhttps://www.is.fi/haku/?query=pasi+vanninen harmittelee.\nVannisen mukaan päätös ei ole omiaan kannustamaan kuitupohjaisten laajakaistayhteyksien rakentamista.\nJohtaja antaa kuitenkin kuitua käyttäville loppuasiakkaille pienen toivonkipinän.\n– Paikoitellen voi olla, että päätös vaikuttaa jonkun verran loppuasiakashintoihin, mutta vaikutus on kyllä aika pieni. En usko, että sellaista liittymää löytyy ainakaan viidestä, kuudesta tai seitsemästä suurimmasta kaupungista, Vanninen miettii.\nJos ja kun hinnat alenevat, se tapahtuu Vannisenkin mukaan juurikin kilpailun lisääntymisen kautta. Suoraa vaikutusta nykyhintoihin ei ole näköpiirissä.\n9.5. 13:03 Viranomainen varoittaa: Älä lankea uuteen sähköpostilla tulevaan huijaukseen\nLaajakaistojen tukkihintojen pudotus – tästä on kyse\nViestintävirasto pakottaa kolme suurinta teleoperaattoria alentamaan toisiltaan perimiä kuituyhteyksien vuokramaksuja.\nKyse ei ole kuluttajahintojen alentamisesta, eikä niihin ole päätöksen takia luvassa nopeita muutoksia.\nKuituyhteyksien hinnat voivat laskea tulevaisuudessa, jos kilpailu markkinoilla lisääntyy ja uusia liittymätuotteita tulee saataville.\nHuomattava enemmistö suomalaisista laajakaistaliittymistä ei edes ole päätöksen piirissä.\nViestintävirasto asettaa kolmelle suurelle teleoperaattorille enimmäishinnat kuituyhteyksien tukkuhinnoille, sillä nykytilanne estää kilpailua. 15.3. 15:39 Lue lisää ›\nKiihtelysvaaran historiallisen kirkon jälkisammutukset jatkuneet iltaan saakka – poliisi käynnisti rikostutkinnan\nAlpon ja Annelin vihkikirkko tuhoutui liekkeihin – ”Voiko tämä olla tottakaan”", "timestamp": "2018-09-23T18:15:30Z", "url": "https://www.is.fi/digitoday/art-2000005606681.html"}