{"text": "Jyväskylän Fight Like a Girl Club: Tiistai 7.4. - Jalkalassoilua\nKerrattiin Hannan pääsiäisleirillä opettamia sweeppejä leg lassosta eli jalkalassosta. Haettiin sweeppejä tilanteessa, jossa kaveri on pystyssä tai vaihtoehtoisesti maassa niin, että toinen polvi on pystyssä. Perinteisessä jalkalassossa otetaan kaverin hihat haltuun, toinen jalka tulee lantiolle ja toinen jalka kiepautetaan käden ympäri ulkokautta. Esim. tämän videon alusta voi katsoa mistä on kyse :)\nTyttötreeneissä tehdyissä sweepeissä ei kuitenkaan jäädä kontrolloimaan pelkkää kättä, vaan tuodaan jalkalasso suoraan pidemmälle; kaverin polvitaipeen taakse. Samalla lantion kulma vaihtuu kaverin sivulle, eli ei jäädä suoraan eteen. Lantio on tärkeä pitää aktiivisena, samalla tapaa kuin esim. de la riva guardissa. Jalkalasson puoleinen käsi on tärkeä pitää hyvin kontrollissa eli vedetään omaa kyynärpäätä kohti omaa kylkeä.\nEnsimmäisessä sweepissä vedettiin kaveria jalkalassolla ja toisessa kädessä olevalla hihaotteella ja samalla työnnetään toisella jalalla kaveria polvesta. Sweepataan siis hihaotteen puolelle. Toinen sweeppi tehtiin tilanteesta, jossa ei ole hihaotetta esim. kaveri nykäisee otteen irti. Otetaan ote kaverin ristikkäisestä kauluksesta, nykäistään vähän itseä kohti ja sweepataan jalkalasson puolelle.\nLähettänyt elina.tolonen klo 15.21\nTunnisteet: avoin guard, leg lasso, spider guard", "timestamp": "2017-08-19T20:24:33Z", "url": "http://jklfightclubgirls.blogspot.com/2015/04/tiistai-74-jalkalassoilua.html"}