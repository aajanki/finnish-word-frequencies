{"text": "Luettua: Agile Web Development with Rails - Aki Björklund\nLuettua: Agile Web Development with Rails\nRuby on Rails on kiehtova ja paljon huomiota viime aikoina saanut web-kehitys-framework. En ole ollut ASP.NETiin lainkaan tyytyväinen, ja vaihtoehdot kiinnostavat aina. Niinpä otin luettavakseni pääteoksen Railsista: Agile Web Development with Rails.\nKun ensimmäisten lukujen tuskallisen hitaasti etenevästä aloittelijoille suunnatusta vaiheesta päästiin itse asiaan, alkoi homma todella kiinnostaa. Puolessa välissä olin jo täysin myyty. Kun illalla näitä sadulta kuulostavia juttuja luki, ei aamulla töihin palaaminen enää tuntunutkaan mukavalta.\nPureutumatta yksityiskohtiin, Rails tuntuu ratkaisevan kaikki ne ongelmat, joihin ASP.NETin kanssa jatkuvasti törmää. On helppo nähdä, miten tuottavuus on aivan eri tasolla ja jälki melkein automaattisesti parempaa.\nSeuraavaksi tarvitsen oikeaa kokemusta, kirjaviisaus kun ei vie pitkälle. Pieni projekti on jo mielessä ja tekeminen saa pian alkaa.\nMuuten, jos meinaa kirjaa tilata Suomeen, niin ainakin Playn hinta on kohdallaan.\nmiasma wrote 2007-05-23 23:18 (#):\nMuuten kyllä, mutta nopeus on vieläkin aika heikonlaista Rubylla. Toiseksi, softan toimivuuden tarkistaminen on yksikkötestauksen kautta melko työlästä saada toimivaksi ja täydelliseksi.\nVille Säävuori wrote 2007-05-24 0:46 (#):\nJos ketterät web-kehitysmetodit kiinnostavat, suosittelen lämpimästi tutustumista myös Djangoon ( http://www.djangoproject.com/ ), joka on journalististen aikataulupaineiden alla syntynyt nykyaikainen kehitysalusta perfektionisteille. Django perustuu Python-kielelle ja on käytössä tällä hetkellä mm. Washington Postin ja Googlen erilaisissa palveluissa.\nDjangoa on monesti verrattu Railsiin ja niillä onkin paljon yhteistä (syntyneet samaan aikaan, pyrkivät helpottamaan kehittämistä kuitenkin säilyttäen järkevät kehitysstandardit, jne), mutta niillä on hieman erilainen lähestymistapa asioihin. Railsin kehitys ja käyttö tapahtuu pitkälti yhden miehen päätösten mukaan (mikä tekee kaikesta konsistenttia ja kehityksestä nopeaa), Djangon ideologia on huomattavasti vapaamielisempi. Djangon ideana on tarjota samassa paketissa kaikki tarpeellinen (“Batteries included!”), mutta samalla tehdä omien preferenssien suosimisesta mahdollisimman helppoa.\nDjangoon on helppo tutustua ihan ilmaiseksi lukemalla verkosta löytyvä, kehitteillä olevan Djangokirja: http://www.djangobook.com/\nKumpaisenkin kehitysalustan johtomiehet, David Heinemeier-Hansson ja Adrian Holovaty, ovat oman alansa rocktähtiä. Noin puolitoista vuotta kummankin projektin kehitystä seuranneena on ollut varsin mielenkiintoista nähdä kehittäjien reaktioita usiin työkaluihin. On ylipäätään erittäin positiivista, että tällaiset kovassa nosteessa olevat avoimen lähdekoodin projektit tuovat uutta kipinää web-kehitykseen.\nAbsum wrote 2007-05-25 23:29 (#):\nRailsiin toistaiseksi enempi tutustumatta kiinnostaa pitkän linjan .NET kehittäjänä, mutta avoimena kaikelle uudelle, nuo pureutumista vaille jääneet yksityiskohdat. Mitä ovat käytännön tasolla ne ongelmat mitä Rails korjaa ja parantaa tuottavuutta reippaasti verraten ASP.NETiin.\nDaily wrote 2007-05-28 9:56 (#):\nVielä halvemmalla ja todennäköisesti nopeammalla toimistusajalla kirjan saa Adlibris.com:sta. http://www.adlibris.com/fi/product.aspx?isbn=0977616630", "timestamp": "2013-05-20T14:53:05Z", "url": "http://akibjorklund.com/2007/luettua-agile-web-development-with-rails"}