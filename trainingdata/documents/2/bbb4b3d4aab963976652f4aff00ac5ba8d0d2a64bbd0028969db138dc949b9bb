{"text": "Valko-otsalepinkäinen – Wikipedia\nValko-otsalepinkäinen\nValko-otsalepinkäinen (Lanius nubicus) on Kaakkois-Euroopassa ja Etu-Aasiassa pesivä lepinkäisten suvun varpuslintu.\nLaji: nubicus\nValko-otsalepinkäinen Wikispeciesissä\nValko-otsalepinkäinen Commonsissa\nValko-otsalepinkäisen munia.\nHieman pikkulepinkäistä kookkaamman valko-otsalepinkäisen pituus on 17–18,5 cm ja paino 50–70 g. Lajin elinympäristöä ovat pensaikot, puutarhat ja harvakasvuiset metsät. Väritys on mustavalkoinen, pyrstö pitkähkö. Vanhan linnun kupeilla on selkeä oranssi kuvio.\nValko-otsalepinkäinen rakentaa pesänsä puun oksalle tai pensaaseen. Munia on 4–7, ja naaras hautoo niitä kaksi viikkoa. Lintu saalistaa sekä maassa olevia että lentäviä hyönteisiä, kuten heinäsirkkoja ja pistiäisiä, sekä pieniä varpuslintuja ja liskoja. Lepinkäismäiseen tapaansa se istuu oksalla tai tolpan päässä ja syöksyy sieltä saaliin kimppuun.\nMikkola, Karno, Ojala, Markku, Topp, Antero & Uusivuori, Pertti 1985: Valko-otsalepinkäinen Lanius nubicus* tavattu Suomessa. – Lintumies 5.1985 s. 254–256.\n↑ BirdLife International: Lanius nubicus IUCN Red List of Threatened Species. Version 2013.2. 2012. International Union for Conservation of Nature, IUCN, Iucnredlist.org. Viitattu 22.1.2014. (englanniksi)\nNoudettu kohteesta ”https://fi.wikipedia.org/w/index.php?title=Valko-otsalepinkäinen&oldid=17990504”\nViimeksi muokattu 9. maaliskuuta 2019 kello 13.55", "timestamp": "2019-09-22T17:03:25Z", "url": "https://fi.m.wikipedia.org/wiki/Valko-otsalepink%C3%A4inen"}