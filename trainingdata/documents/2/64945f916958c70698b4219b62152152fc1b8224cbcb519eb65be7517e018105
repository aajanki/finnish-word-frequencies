{"text": "Parhaat Netflix-sarjat (heinäkuu 2019): kokosimme koukuttavimmat sarjat kaikista eri genreistä: Page 6 | TechRadar\nTeksti Olivia Tambini, Marc Chacksfield, Henry St Leger, Joonas Nurmela 2019-07-14T08:52:25Z TV\nNetflix pyrkii tarjoamaan katsottavaa kaikenlaiseen makuun, joten palvelusta löytyy myös tasokkaita animaatiosarjoja. Palvelusta löytyy tarjontaa niin lasten piirrettyjen, aikuiseen makuun tehtyjen satiirien kuin japanilaisten animesarjojenkin osalta. Tässä tämän hetken parhaat vaihtoehdot:\nJälleen uusi scifi-lisäys listallemme. Ihmisvanki Gary tapaa planeettaa tuhoavan avaruusolion ja heidän täytyy lähteä yhdessä tähtienväliselle tehtävälle pelastaakseen maapallon. Gary lähtee matkalle sekalaisen joukkion kanssa löytääkseen \"final spacen\" todellisen tarkoituksen tai universumin lopun.\nHulvattoman hauska ja yllättävän hauska sarja on mainiota katsottavaa esimerkiksi Rick and Mortyn ystäville.\nP niin kuin Per...\nKoomikko Bill Burrin elämään perustuva P niin kuin Per... on hauska ja herttainen piirretty, joka sijoittuu 1970-luvun amerikkalaislähiöön.\nSarja on hieman kuin aikuisille suunnattu versio Simpsoneista 70-luvun nostalgialla ja musikaalin elementeillä. Sen ehdotonta parhaimmistoa ovat Frankin perusteelliset avautumiset lasten huonosta käytöksestä ja kärsivällisen Sue-vaimon edesottamukset.\nNaurunpurskahduksia aiheuttava sarja on samaan aikaan hulvaton ja sydäntä lämmittävä. Se on saanut nyt myös kolmannen tuotantokauden.\nArcherista on julkaistu jo yhdeksän kautta ja muutamaa (erityisesti viidennen tuotantokauden) lässähtänyttä jaksoa lukuun ottamatta sarja on loistava aikuisille suunnattu James Bond -pastissi. Juoni on yksinkertainen: Archer on juopotteleva, naisiin menevä agentti, joka työskentelee hänen äitinsä johtamassa salaisessa palvelussa. Piirretty kartoittaa Archerin ilveilyjä kollegoidensa Cherylin, Cyrilin, Lanan, Pamin ja Kriegerin kanssa. Äänirooleissa kuullaan muun muassa monta Arrested Developmentista tuttua näyttelijää. Archer on hulvaton ja arvaamaton viihdepakkaus.\nTuotantokausia Netflixissä: 9\nKuva: Cartoon Network\nAlun perin Cartoon Networkilla näytetty Over the Garden Wall on hellyyttävä minisarja, joka käsittelee kahden velipuolen, Wirtin (Elijah Wood) ja Gregin (Collin Dean), kotimatkaa halki lumotun metsän.\nMuinaisen pahan olennon The Beastin jahtaamat pojat kohtaavat matkallaan niin outoja kuin ihastuttaviakin olentoja.\nViktoriaanisten kuvitusten ja postikorttien inspiroima animaatio on täydellistä katsottavaa sekä lapsille että aikuisille.\nCurrent page: Netflixin parhaat animaatiosarjat\nEdellinen sivu Netflixin parhaat scifi- ja fantasiasarjat Seuraava sivu Parhaat Netflix-dokumentit", "timestamp": "2019-08-26T01:08:26Z", "url": "https://global.techradar.com/fi-fi/news/netflix-sarjat/6"}