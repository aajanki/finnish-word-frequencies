{"text": "Jäsenkortti siirtyy mobiiliin - Helsingin Insinöörit\nHI-artikkelit\nInsinöörit kuntoon\nMuualta poimitut\nPuheenjohtajan näkemyksiä\nJäsenkortti siirtyy mobiiliin\nMuutos jäsenkorttien toimituksiin: 1.8.2019 alkaen jäseneksi liittyneet saavat jäsenkorttinsa ensisijaisesti mobiilisovellukseen.\nInsinööriliiton mobiilisovellus käy myös sähköisestä jäsenkortista, jolloin jäsenkorttisi, jäsennumerosi ja vakuutustodistuksesi ovat aina mukanasi. Sillä saat kaikki samat jäsenedut kuin muovikortilla, vain Teboil alennusta ei voi saada.\nKirjautumiseen tarvitset jäsennumeron, jonka syöttämisen jälkeen sovellus lähettää kirjautumiskoodin jäsentiedoissasi olevaan sähköpostiosoitteeseesi. Kirjautumaan pääset sen jälkeen, kun jäsenhakemuksesi on Insinööriliitossa käsitelty. Kun kirjautumiskoodi on kerran syötetty, sovellus pysyy sisäänkirjautuneena, ellei sovelluksesta itse aktiivisesti kirjaudu ulos.\nJäsennumeron löydät jäsenkortistasi tai jäsenmaksulaskulta. Ota tarvittaessa yhteyttä Insinööriliiton asiakaspalveluun: puh. 0201 801 801 (ark. 9-16, puhelun hinta 8,4 snt/min) tai sähköpostitse asiakaspalvelu@ilry.fi.\nUudet jäsenet voivat tilata perinteisen jäsenkortin Insinööriliiton jäsensivuilta, mikäli sille on tarvetta. Jäsenillä jo käytössä olevat, muoviset jäsenkortit toimivat normaalisti voimassaoloaikansa mukaisesti. Myös rikkoutuneen tai kadonneen kortin tilalle saa uuden, mikäli tarvetta perinteiselle kortille on.", "timestamp": "2020-01-21T05:22:29Z", "url": "https://www.helins.fi/artikkelit/jasenkortti-siirtyy-mobiiliin/"}