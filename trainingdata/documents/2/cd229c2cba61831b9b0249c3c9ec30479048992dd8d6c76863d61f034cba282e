{"text": "Mansikkatilan mailla: Juupas eipäs\nOlen tässä ihmetellyt, että missä vaiheessa musta on tullut tällainen jahkailija, mitä tulee sisustamiseen. Niin, makuuhuoneen kohtalo (tapettia, maalausta vai ei mitään) on edelleen päättämättä, ja ovi odottaa pääsyä sängynpäädyksi. Tilasin kuitenkin uudet verhot Ellokselta, kun pimennysverhot alkoivat olla turhan pimentävät. Uusien verhojen, ja sisään tulvivan luonnonvalon myötä tuo maitokahvin väri alkoi taas näyttää ihan hyvältä.\nVoisi kai sitä päätyä kokeilla tuohon valkoiselle seinälle sittenkin...Jos vaikka laittaisi jonkun vanhan lankun sen yläpuolelle hyllyksi tai jonkun kuvakollaasin...\nNoissa verhoissa oleva ruskea on sellainen, että sopisi kyllä tapettivaihtoehtoon numero kolme. Ajattelin vielä lainata jossain vaiheessa tapettikirjoja, ja katsella tarjontaa ihan rauhassa.\nVerhot ei tietenkään ollut ainoa asia, jonka Ellokselta kotiutin. Uudet pussilakanat vaikuttaa melko laadukkailta. Niissä on kivoja yksityiskohtia, kuten tuo merkki tyynyliinoissa, tikkaukset ja napit pussilakanoissa, ja ennen kaikkea kaunis harmaa väri. Hyvin piti värinsä pesussa, mitä ei voi sanoa edes kaikista \"kotimaisista\" pussilakanoista!\nInhoan silittämistä! Aika yllättävää, kun katselee näitä kuvia...\nTässä kuvassa harmaa on lähinnä oikeaa sävyä.\nPari uutta tyynynpäällistä tietenkin piti taas hankkia, jotta on, mistä vaihdella. Tuo siilin kuva on jotenkin niin suloinen! Meillähän on tänä kesänä käynyt pihassa siili tuhisemassa. En tosin ole nähnyt sitä sen jälkeen, kun yritin sitä kameran kanssa \"metsästää\". Ei suostunut kuvattavaksi hän.;)\nVerhojen ripustuksen lisäksi sain miehen viimein keskeyttämään puutarhavajan rakentamisen siksi aikaa, että hän poraili reikiä seiniin. Nyt on olohuoneen seinällä oleva lokerikko saanut jotain seurakseen. Kirjoittelen siitä myöhemmin. Vajaan on jo katto tekeillä. Siitäkin voisin kirjoitella ja laittaa kuvia viimeistään, kun päästään vajaa maalaamaan. Eilinen ikkunaruutujen kiinnitys sujui muuten hyvin, ja meillä oli ystäväni kanssa oikein mukavaa. Saimme kuusi ruutua paikalleen. Hitaasti, mutta varmasti sekin homma etenee...\nMarjatta Tuomola 11. elokuuta 2013 klo 21.20\nSeinäprosessi etenee näköjään :)Kyllä se siitä vielä kehkeytyy ja löytää lopputuloksensa!\nNapit tai nepparit pussilakanassa on käteviä:meilläkin on muutamissa lakanoissa, pysyy peitto hyvin sisällä.\nUte Lias 11. elokuuta 2013 klo 22.08\nNoihin lakanoihin rypyt jotenkin sopi, vähän kuin pellavaan. Täytyypä piipahtaa pian teillä työmaata katsomassa ja jos vaikka harjoittelisi lasitöitä samalla.\nTaina K 12. elokuuta 2013 klo 15.12\nMarjatta, haluaisin kaiken olevan valmista heti, mutta en osaa kuitenkaa päättää, mitä haluan. Pulmallista!:) Verhoihin olen kuitenkin tyytyväinen. Mukavan valoisaa, vaikka syksy on tulossa.\nUte Lias, tosiaan noi on vähän tuollaiset farkku/pellava oloiset pussilakanat, joita ei tarvikaan silittää...Himosilittäjät kyllä silittäisivät..Tervetuloa työmaalle harjoittelemaan milloin vain!:)\nJohanna 3. tammikuuta 2014 klo 17.44\nMistä tuon siilityynyn olet hankkinut?\nTaina K 3. tammikuuta 2014 klo 22.33\nHei! Siilityyny on hankittu Ellokselta.:)", "timestamp": "2018-03-21T01:00:30Z", "url": "http://mansikkatilanmailla.blogspot.com/2013/08/juupas-eipas.html"}