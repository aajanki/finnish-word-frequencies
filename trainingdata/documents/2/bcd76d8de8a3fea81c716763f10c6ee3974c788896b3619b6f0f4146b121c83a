{"text": "VENEZUELALLA OIKEUS ITSENÄISEEN POLITIIKKAAN | Suomen kommunistinen puolue\nHome >> Artikkelit >> VENEZUELALLA OIKEUS ITSENÄISEEN POLITIIKKAAN\nVENEZUELALLA OIKEUS ITSENÄISEEN POLITIIKKAAN\nSuomen kommunistinen puolue (SKP) tuomitsee Barack Obaman ja Yhdysvaltojen hallituksen kyseenalaiset toimet, joilla tavallista kansaa yllytetään väkivaltaan Venezuelan demokraattisesti valittua hallitusta vastaan.\n523507_397848966929427_1790302795_n.jpg\nSKP on huolissaan kehityksestä, jossa Yhdysvallat pyrkii lisäämään sotilaallista ja taloudellista vaikutustaan Venezuelassa. SKP tuomitsee Yhdysvaltojen toimet, joilla se pyrkii vaikuttamaan itsenäisen maan sisäpolitiikkaan vahvistamalla Venezuelan oikeistoa moni eri tavoin mm. materiaalisesti, logistisesti ja tiedotuksellisesti.\nVenezuelan demokraattista hallitusta vastaan toimiva oppositio on määrätietoisesti toteuttanut La Salidaksi nimeämäänsä suunnitelmaa, jonka tarkoituksena on lisätä yhteiskunnallista levottomuutta. Tämä suunnitelma tähtää istuvan ja vaaleilla valitun presidentti Nicolás Maduron hallinnon väkivaltaiseen kumoamiseen.\nSKP vetoaa Suomen hallitukseen, että se - YK:n yleiskokouksen hyväksymän päätöslauselma 2625:n mukaisesti - ilmaisisi julkisen paheksuntansa ja vaatisi Yhdysvaltain hallituksen Venezuelaan kohdistaman häirinnän ja sisäpoliittisiin kysymyksiin puuttumisen lopettamista.", "timestamp": "2020-08-07T15:40:17Z", "url": "https://www.skp.fi/artikkelit/venezuelalla-oikeus-itsenaiseen-politiikkaan"}