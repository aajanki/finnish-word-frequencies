{"text": "Hae mukaan aluevalmennukseen! - Suomen Islanninhevosyhdistys ry\nHae mukaan aluevalmennukseen!\nHaku aluevalmennukseen on nyt auki! Hae aluevalmennuksen kaudelle 2019-2020 hakemuslomakkeella 25.8.2019 mennessä. Täytä hakemus myös, jos olet ollut aluevalmennuksessa kevätkaudella 2019. Tarkempaa tietoa aluevalmennuksen tarkoituksesta ja valintakriteereistä löytyy täältä!\nSyyskauden aluevalmennuspaikat määräytyvät valmennukseen valittujen toiveiden perusteella, joten muistathan täyttää tämän tiedon hakemuslomakkeeseen. Aluevalmentajana toimii Sirpa Brumpton ja valmennukseen valittujen määrästä riippuen myös mahdollisesti toinen valmentaja.\nEnsimmäisen aluevalmennuksen yhteydessä järjestetään katselmus uusille ratsastajille. Hakemuksen käsittelyn jälkeen katselmukseen pyrkiville ilmoitetaan voivatko he ilmoittautua katselmukseen. Voidakseen osallistua aluevalmennukseen hakijan tulee olla SIHY:n ja SRL:n jäsen sekä hänellä tulee olla vähintään D-kilpailulupa. Ilmoittautumiset katselmukseen ja aluevalmennukseen tehdään syyskaudella 2019 Kipan valmennuskalenterin kautta.\nLisätietoja antaa aluevalmennuskoordinaattori Taru Toikkanen aluevalmennus@islanninhevonen.net”", "timestamp": "2020-07-14T17:39:40Z", "url": "https://www.islanninhevonen.net/?x253981=1532182"}