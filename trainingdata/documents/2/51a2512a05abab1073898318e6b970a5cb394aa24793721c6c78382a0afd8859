{"text": "KPMG:n toimitalo, Helsinki | YIT.fi\nKPMG:n toimitalo, Helsinki\nKPMG:n toimitalo muuntuu moneksi\nKPMG:n toimitalo yhdistää ison yrityksen eri toiminnot ja antaa tilaa entistä tehokkaammalle työskentelylle. Kun julkisivusta tehtiin aaltoileva kaari, saatiin myös lisää haluttuja ikkunapaikkoja ja ulkopuolisesta kadusta elävämpi erilaisine pihatiloineen. KPMG:n talo täyttää kansainvälisen LEED-ympäristösertifikaatin kultatason kriteerit.\nKPMG:n toimitalo valmistui 2014 rautatieaseman viereen. Talo on värikäs katseenvangitsija, jonka mutkittelevalla julkisivulla on pituutta 200 metriä. Talo valittiin vuoden 2013 parhaaksi talotyömaaksi Rakennuslehden kilpailussa. Arviossa korostettiin työn laatua ja turvallisuudesta huolehtimista, sijaitseehan talo aivan radan ja usean muun työmaan kupeessa.\nPitkä ja kapea tontti hyödynnettiin huolellisesti. Kun julkisivusta tehtiin aaltoileva kaari, saatiin myös lisää haluttuja ikkunapaikkoja ja ulkopuolisesta kadusta elävämpi erilaisine pihatiloineen.\nRakentaminen aloitettiin huolellisilla pohjatöillä keväällä 2012. Toimimme KVR-urakoitsijana vastaten koko hankkeen suunnittelusta aina arkkitehtuurisuunnittelusta ympäristökonsultointiin asti.\nKPMG:n talo on rakennettu siten, että se täyttää kansainvälisen LEED-ympäristösertifikaatin kultatason kriteerit. LEED-sertifioidut rakennukset muun muassa säästävät käyttökustannuksia ja muita resursseja sekä edistävät uusiutuvan energian käyttöä.\nRakentamisen lisäksi vastasimme tilojen vuokraamisesta ja teimme niihin kullekin vuokralaiselle heidän tarpeitaan vastaavat muutokset.\nKPMG:n asiakaslehti: Uusi talo tuo tilaa kasvulle (s. 12)\nKPMG:n toimitalo", "timestamp": "2018-12-11T09:49:56Z", "url": "https://www.yit.fi/referenssit/kpmgn-toimitalo-helsinki"}