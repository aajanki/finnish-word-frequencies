{"text": "Palmen murha-aseen etsinnät jatkuvat - Ulkomaat - Uutiset - MTV.fi\nPalmen murha-aseen etsinnät jatkuvat\nUlkomaat Julkaistu 11.05.1998 15:49\nYksityiset sukeltajat jatkavat pääministeri Olof Palmen murha-aseen etsintää Tukholman keskustan vesistä. Sukeltajaryhmän johtaja Donald Forsberg kertoi tänään, että sukellukset aloitetaan huomenna Vasa-sillan kupeesta.\nForsbergin ryhmä etsi murha-asetta jo aiemmin tänä keväänä, mutta joutui keskeyttämään etsinnät kun poliisi aloitti omat sukelluksensa samalla alueella. Poliisin sukeltajat löysivätkin alueelta aseen, mutta tutkimukset paljastivat pian, ettei kyseessä ollut Palmen murhassa käytetty ase.\nForsbergin sukeltajat aikovat jatkaa etsintöjä, kunnes kaikki lähivedet on tutkittu.\n-Meillä ei ole mitään takarajaa, Forsberg sanoi tänään.\nSuharto kehottaa uhrauksiin Intia tehnyt ydinkokeita", "timestamp": "2018-07-23T03:08:55Z", "url": "https://www.mtv.fi/uutiset/ulkomaat/artikkeli/palmen-murha-aseen-etsinnat-jatkuvat/5474088"}