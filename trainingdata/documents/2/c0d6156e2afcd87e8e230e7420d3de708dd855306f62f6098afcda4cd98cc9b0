{"text": "Neuvolan paperinen äitiyskortti on uudistunut - Lekolar Suomi\nNeuvolan paperinen äitiyskortti on uudistunut!\nSisältö vastaa nykyajan tarpeita ja THL:n uusia suosituksia. Sisällössä on huomioitu mm. vuonna 2011 annettu seulonta-asetus ja vuonna 2013 julkaistut äitiysneuvolatoiminnan suositukset.\nÄitiyskorttia on jaettu lähes koko neuvolajärjestelmän olemassaoloajan kaikille raskaana oleville. Kortin avulla sekä raskaana oleva että ammattilaiset voivat seurata raskauden, synnytyksen ja synnytyksen jälkeistä aikaa. Edellinen laajamittainen sisällön uudistus tehtiin vuoden 1999 äitiyshuollon suositusten jälkeen.\nKortin sisällön uudistaminen toteutettiin THL:n ja Sosiaali- ja terveysministeriön asiantuntijoiden muodostamassa työryhmässä yhteistyössä eri sidosryhmien kanssa.\nKannen kuvitus: Joachim Lindström & Erica Wilén.\nRuotsinkielinen kortti valmistuu syksyn kuluessa.", "timestamp": "2020-02-18T13:12:12Z", "url": "https://www.lekolar.fi/lekolar/uutisia/neuvolan-paperinen-aitiyskortti-on-uudistunut/"}