{"text": "”Suomella hyvä mahdollisuus nousta eläinsuojelun kärkimaaksi” | Vihreä Lanka\n”Suomella hyvä mahdollisuus nousta eläinsuojelun kärkimaaksi”\n27.1.2012 13.22\nEläinsuojelujärjestöt luovuttivat tänään perjantaina maa- ja metsätalousministeri Jari Koskiselle (kok) adressin, jossa ne kannustavat Suomea säätämään maailman edistyksellisimmän eläinsuojelulain. Adressin on allekirjoittanut yhteensä 25 221 suomalaista.\n”Suomessa on jo yksittäisiä edistyksellisiä määräyksiä eläinten pidolle, mutta monissa maissa on Suomea edistyksellisempiä lainsäädännön kohtia. Edistämme sitä, että nämä eläinten kannalta parhaat jo olemassa olevat käytännöt kootaan yhteen ja sovelletaan Suomen tulevaan lakiin”, toteaa eläinsuojeluliitto Animalian toiminnanjohtaja Kati Pulli asiasta annetussa tiedotteessa.\nPullin mukaan parannuksia tarvitaan sekä tuotanto- että harrastuseläinten pitoon.\n”Suomella olisi nyt hyvä mahdollisuus nousta eläinsuojelun todelliseksi kärkimaaksi.”\nEläinsuojelulaki uudistuu: Ministeriö haluaa sinun mielipiteesi 16.1.2012\nMiljoona eurooppalaista tiukkana: Yli kahdeksan tuntia on liikaa 3.1.2012", "timestamp": "2020-08-05T19:28:50Z", "url": "https://www.vihrealanka.fi/uutiset/%E2%80%9Dsuomella-hyv%C3%A4-mahdollisuus-nousta-el%C3%A4insuojelun-k%C3%A4rkimaaksi%E2%80%9D"}